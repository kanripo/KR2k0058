# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.384129
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB02n0046-031水經注-卷第三十一.
<pb:KR2k0058_SBCK_031-1a>¶
水經注巻三十一¶
　　　　　後　魏　酈　道　元　撰¶
　　滍水　淯水　㶏水　灈水¶
　　瀙水　潕水　溳水¶
滍水岀南陽魯陽縣西之堯山¶
　堯之末孫劉累以龍食帝孔甲孔甲又求之不得累¶
　懼而遷于魯縣立堯祠于西山謂之堯山故張衡南¶
　都賦曰奉先帝而追孝立唐祠于堯山堯山在太和¶
　川太和城東北滍水出焉張衡南都賦曰其川瀆則¶
<pb:KR2k0058_SBCK_031-1b>¶
　滍澧&KR1424;濜發源巖穴布濩漫汗漭沆洋溢總括急趣¶
　箭馳風疾者也滍水又歴太和川東逕小和川又東¶
　温泉水注之水出北山阜七源竒發(案近刻脫阜/字源訛作泉)炎¶
　熱特甚闞駰曰縣有湯水可以療疾(案近刻疾/下有矣字)湯側¶
　又有寒泉焉地勢不殊而炎涼異致雖隆火盛日肅¶
　若冰谷矣渾流同溪南注滍水(案南下近/刻有流字)滍水又東¶
　逕胡木山東流又會温泉口水出北山阜炎勢竒毒¶
　痾疾之徒無能澡其衝漂救癢者咸去湯十許步别¶
　池然後可入湯側有石銘云皇女湯可以療萬疾者¶
<pb:KR2k0058_SBCK_031-2a>¶
　也故杜彦達云然如沸湯可以熟米飲之愈百病(案/飲)¶
(之近刻訛/作飯而)道士清身沐浴一日三飲(案近刻/訛作飯)多少自¶
　在四十日後身中萬病愈三蟲死學道遭難逢危終¶
　無悔心可以牢神存志即南都賦所謂湯谷湧其後¶
　者也然宛縣有紫山山東有一水東西十五里南北¶
　二百步湛然沖滿無所通會冬夏常温世亦謂之湯¶
　谷也非魯陽及南陽之縣故也張平子廣言土地所¶
　苞明非此矣滍水又東房陽川水注之水出南陽雉¶
　縣西房陽川北流注于滍滍水之北有積石焉世謂¶
<pb:KR2k0058_SBCK_031-2b>¶
　女靈山其山平地介立不連岡以成髙峻石孤峙不¶
　託勢以自逺四面壁絶極能靈舉逺望亭亭狀若單¶
　楹插霄矣北面有如頽落劣得通步好事者時有扳¶
　陟耳滍水又與波水合水出霍陽西川大嶺東谷俗¶
　謂之歇馬嶺川曰廣陽川非也即應劭所謂孤山波¶
　水所出也馬融廣成頌曰浸以波溠其水又南逕蠻¶
　城下蓋蠻别邑也俗謂之麻城非也波水又南分三¶
　川于白亭東而俱南入滍水滍水自下兼波水之通¶
　稱也是故闞駰有東北至定陵入汝之文滍水又東¶
<pb:KR2k0058_SBCK_031-3a>¶
　逕魯陽縣故城南城即劉累之故邑也有魯山(案近/刻脫)¶
(山/字)縣居其陽故因名焉王莽之魯山也昔在于楚文¶
　子守之與韓遘戰(案遘近刻作/搆下有難字)有返景之誠内有南¶
　陽都鄉正衞爲碑滍水右合魯陽關水水出魯陽關¶
　外分頭山横嶺下夾谷東北出入滍滍水又東北合¶
　牛蘭水水發縣北牛蘭山東南逕魯陽城東水側有¶
　漢陽侯焦立碑牛蘭水又東南與柏樹溪水合水出¶
　魯山北峽谷中東南流逕魯山西而南合牛蘭水又¶
　東南逕魯山南闞駰曰魯陽縣今其地魯山是也水¶
<pb:KR2k0058_SBCK_031-3b>¶
　南注于滍滍水東逕應城南故應鄉也應侯之國詩¶
　所謂應侯順徳者也彭水注之俗謂之小滍水水出¶
　魯陽縣南彭山蟻塢東麓北流逕彭山西下有彭山¶
　廟廟前有彭山碑漢桓帝元嘉三年杜仲長立彭水¶
　逕其西北漢安邑長尹儉墓東冢西有石廟廟前有¶
　兩石闕闕東有碑闕南有二獅子相對南有石碣二¶
　枚石柱西南有兩石羊中平四年立彭水又東北流¶
　直應城南而入滍滍水又左合橋水水出魯陽縣北¶
　恃山東南逕應山北又南逕應城西地理志曰故父¶
<pb:KR2k0058_SBCK_031-4a>¶
　城縣之應鄉也周武王封其弟為侯國應劭曰韓詩¶
　外傳稱周成王與弟戲以桐葉為圭曰吾以封汝周¶
　公曰天子無戲言王乃應時而封故曰應侯鄉亦曰¶
　應鄉按呂氏春秋云成王以桐葉為圭封叔虞非應¶
　侯也汲郡古文殷時已有應國非成王矣戰國范睢¶
　所封邑也謂之應水滍水又東逕犨縣故城北左傳¶
　昭公元年冬楚公子圍使伯州犁城犨是也出于魚¶
　齒山下春秋襄公十八年楚伐鄭次于魚陵涉于魚¶
　齒之下甚雨楚師多凍役徒幾盡(案役徒近/刻作徒役)晉人聞¶
<pb:KR2k0058_SBCK_031-4b>¶
　有楚師師曠曰不害吾驟歌北風又歌南風南風不¶
　競多死聲楚必無功矣所涉即滍水也水南有漢中¶
　常侍長樂太僕吉成侯州苞冢(案近刻脫/成字州字)冢前有碑¶
　基西枕岡城開四門門有兩石獸墳傾墓毁碑獸淪¶
　移人有掘出一獸猶全不破甚高壯頭去地減一丈¶
　許作制甚工左膊上刻作辟邪字門表壍上起石橋¶
　歴時不毁其碑云六帝四后是諮是諏蓋仕自安帝¶
　沒于桓后于時閽閹擅權五侯暴世割剝公私以事¶
　生死夫封者表有徳碑者頌有功自非此徒何用許¶
<pb:KR2k0058_SBCK_031-5a>¶
　為石至千春不若速朽苞墓萬古祗彰誚辱嗚呼愚¶
　亦甚矣滍水又東犨水注之俗謂之秋水非也水有¶
　二源東源出其縣西南踐犢山東崖下水方五十許¶
　步不測其深東北流逕犨縣南又東北屈逕其縣東¶
　而北合西源水(案源近刻/訛作流)西源出縣西南頗山北阜¶
　下東北逕犨城西又屈逕其縣北東合右水(案右近/刻訛作)¶
(二)亂流北注于滍漢髙祖入關破南陽太守呂齮于¶
　犨東即于是地滍水之隂也滍水又東南逕昆陽縣¶
　故城北昔漢光武與王尋王邑戰于昆陽敗之走者¶
<pb:KR2k0058_SBCK_031-5b>¶
　相騰踐奔殪百餘里間(案近刻/脫間字)會大雨如注滍川盛¶
　溢(案川近/刻作水)虎豹皆股戰士卒爭赴溺死者以萬數水¶
　為不流王邑嚴尤陳茂輕騎皆乘尸而度矣¶
東北過潁川定陵縣西北又東過郾縣南東入于汝¶
　滍水東逕西不羮亭南亭北背汝水于定陵城北東¶
　入汝郾縣在南不得過¶
淯水出𢎞農盧氏縣支離山(案支近/刻作攻)東南過南陽西鄂¶
縣西北又東過宛縣南¶
　淯水導源東流逕酈縣故城北郭仲産曰酈縣故城¶
<pb:KR2k0058_SBCK_031-6a>¶
　在支離山東南(案近刻訛作故城/南在攻離山東)酈舊縣也三倉曰¶
　樊鄧酈酈有二城北酈也(案後魏析置南北酈湍水/逕南酈城東淯水逕北酈)¶
(城/北)漢祖入關下淅酈即此縣也淯水又東南流歴雉¶
　縣之衡山(案近刻脫歴字/之下衍雉字)東逕百章郭北又東魯陽¶
　關水注之水出魯陽縣南分水嶺南水自嶺南流北¶
　水從嶺北注故世俗謂此嶺為分頭也其水南流逕¶
　魯陽關左右連山插漢秀木干雲是以張景陽詩云¶
　朝登魯陽關峽路峭且深亦司馬芝與母遇賊處也¶
　關水歴雉衝山西南逕皇后城西建武元年世祖遣¶
<pb:KR2k0058_SBCK_031-6b>¶
　侍中傅俊持節迎光烈皇后于淯陽俊發兵三百餘¶
　人宿衞皇后道路歸京師蓋稅舍所在故城得其名¶
　矣山有石室甚飾潔相傳名皇后浴室又所幸也關¶
　水又西南逕雉縣故城南昔秦文公之世有伯陽者¶
(案伯陽近刻/訛作陽伯)逢二童曰舀曰被(案近刻/訛作彼)二童二雉也¶
　得雌者霸雄者王二童翻飛化為雙雉光武獲雉于¶
　此山以為中興之祥故置縣以名焉關水又屈而東¶
　南流注于淯淯水又東南流逕博望縣故城東(案縣/下近)¶
(刻衍西/北二字)郭仲産曰在郡東北百二十里(案近刻/脫在字)漢武¶
<pb:KR2k0058_SBCK_031-7a>¶
　帝置校尉張騫隨大將軍衞青西征為軍前導相望¶
　水草得以不乏元光六年封騫為侯國地理志南陽¶
　有博望縣(案志下近刻衍/曰字又脫博字)王莽改之曰宜樂也淯水¶
　又東南逕西鄂故城東應劭曰江夏有鄂故加西也¶
　昔劉表之攻杜子緒于西鄂也功曹柏孝長(案柏近/刻訛作)¶
(伯)聞戰鼓之音懼而閉户䝉被自覆漸登城而觀言¶
　勇可習也淯水又南(案淯近刻/訛作清)洱水注之水出𢎞農¶
　郡盧氏縣之熊耳山東南逕酈縣北東南逕房陽城¶
　北漢哀帝四年封南陽太守孫寵為侯國俗謂之房¶
<pb:KR2k0058_SBCK_031-7b>¶
　陽川又逕西鄂縣南水北有張平子墓墓之東側墳¶
　有平子碑文字悉是古文篆額是崔瑗之辭盛𢎞之¶
　郭仲産竝云夏侯孝若為郡薄其文復刊碑隂為銘¶
　然碑隂二銘乃是崔子玉及陳翕耳而非孝若悉是¶
　𨽻字二首竝存嘗無毁壊又言墓次有二碑今惟見¶
　一碑或是余夏景驛途(案景近/刻作逕)疲而莫究矣水南道¶
　側有二石樓相去六七丈雙跱齊竦髙可丈七八柱¶
　圓圍二丈有餘石質青緑光可以鑒其上欒櫨承栱¶
(案欒近刻/訛作鑾)雕簷四注(案近刻/訛作柱)窮巧綺刻妙絶人工題¶
<pb:KR2k0058_SBCK_031-8a>¶
　言蜀郡太守姓王字子雅南陽西鄂人有三女無男¶
　而家累千金父沒當𦵏女自相謂曰先君生我姊妹¶
　無男兄弟今當安神𤣥宅翳靈后土冥冥絶後何以¶
　彰吾君之徳各出錢五百萬一女築墓二女建樓以¶
　表孝思銘云墓樓東平林下近墳墓(案下近/刻作不)而不能¶
　測其處所矣洱水又東南流注于淯水世謂之肄水¶
(案近刻脫/此二字)肄洱聲相近非也地理志曰熊耳之山出¶
　三水洱水其一焉東南至魯陽入沔是也淯水又南¶
　逕預山東山上有神廟俗名之爲獨山也山南有魏¶
<pb:KR2k0058_SBCK_031-8b>¶
　車騎將軍黄權夫妻二冢地道潛通其冢前有四碑¶
　其二魏明帝立二是其子及臣吏所樹者也淯水又¶
　西南逕史定伯碑南又西為瓜里津水上有三梁謂¶
　之瓜里渡自宛道途東出堵陽西道方城(案堵近刻/訛作赭西)¶
(訛作/而)建武三年世祖自堵陽西入破虜將軍鄧奉怨¶
　漢掠新野拒瓜里上親搏戰降之夕陽下遂斬奉郡¶
　國志所謂宛有瓜里津(案里下近/刻有野字)夕陽聚者也阻橋¶
　即桓温故壘處温以升平五年與范汪衆軍北討所¶
　營(案所近刻/訛作列)淯水又西南逕晉蜀郡太守鄧義山墓¶
<pb:KR2k0058_SBCK_031-9a>¶
　南又南逕宛城東其城故申伯之都(案城近/刻作地)楚文王¶
　滅申以為縣也秦昭襄王使白起為將伐楚取郢即¶
　以此地為南陽郡改縣曰宛王莽更名郡曰前隊縣¶
　曰南陽劉善曰在中國之南而居陽地故以為名大¶
　城西南隅即古宛城也荆州刺史治故亦謂之荆州¶
　城今南陽郡治大城其東城内有舊殿基(案近刻重/一城字)¶
　周二百步高八尺陛階皆砌以青石大城西北隅有¶
　殿基周百步髙五尺(案近刻脫殿/字尺訛作丈)蓋更始所起也城¶
　西三里(案城近刻/訛作地)有古臺髙三丈餘文帝黄初中南¶
<pb:KR2k0058_SBCK_031-9b>¶
　巡行所築也淯水又屈而逕其縣南故南都賦所言¶
　淯水蕩其胷者也王莽地皇二年朱鮪等共于城南¶
　㑹諸將設壇燔燎立聖公為天子于斯水上世語曰¶
　張繡反公與戰敗子昂不能騎進馬于公而昂遇害¶
　魏書曰公南征至宛(案近刻/脫南字)臨淯水祠陣亡將士(案/近)¶
(刻脫/陣字)歔欷流涕衆皆哀慟淯水又南梅溪水注之水¶
　出縣北紫山南逕百里奚故宅奚宛人也于秦為賢¶
　大夫所謂迷虞智秦者也梅溪又逕宛西呂城東(案/梅)¶
(近刻訛/作紫)史記曰呂尚先祖為四岳佐禹治水有功虞¶
<pb:KR2k0058_SBCK_031-10a>¶
　夏之際受封于呂故因氏為呂尚也徐廣史記音義¶
　曰呂在宛縣髙后四年封昆弟子呂忿為呂城侯疑¶
　即此也又按新蔡縣有大呂小呂亭而未知所是也¶
　梅溪又南逕杜衍縣東故城在西(案此下近/刻衍按字)漢髙帝¶
　七年封郎中王翳為侯國王莽更之曰閏衍矣土地¶
　墊下湍溪是注古人于安衆堨之令遊水是瀦(案令/近刻)¶
(訛作/今)謂之安衆港世祖建武三年上自宛遣潁陽侯¶
　祭遵西擊鄧奉弟終(案近刻/訛作衆)破之于杜衍進兵涅陽¶
　者也梅溪又南謂之石橋水又謂之女溪(案女近刻/訛作汝)¶
<pb:KR2k0058_SBCK_031-10b>¶
　南流(案南近刻/訛作之)而左注淯水淯水之南又有南就聚¶
　郡國志所謂南陽宛縣有南就聚者也郭仲産言宛¶
　城南三十里有一城甚卑小相承名三公城漢時鄧¶
　禹等歸鄉餞離處也盛𢎞之著荆州記以為三公置¶
　余按淯水左右舊有二澨所謂南澨北澨者水側之¶
　濆聚在淯陽之東北考古推地則近矣城側有范蠡¶
　祠蠡宛人祠即故宅也後漢末有范曽字子閔為大¶
　將軍司馬討黄巾賊至此祠為蠡立碑文勒可尋夏¶
　侯湛之為南陽又為立廟焉城東有大將軍何進故¶
<pb:KR2k0058_SBCK_031-11a>¶
　宅城西有孔嵩舊居嵩字仲山宛人與山陽范式有¶
　斷金契貧無養親賃為阿街卒遣迎式式下車把臂¶
　曰子懷道卒伍不亦痛乎嵩曰侯嬴賤役晨門卑下¶
　之位古人所不恥何痛之有故其讚曰仲山通達卷¶
　舒無方屈身厮役挺秀含芳¶
又屈南過淯陽縣東¶
　淯水又南入縣逕小長安司馬彪郡國志曰縣有小¶
　長安聚謝沈漢書稱光武攻淯陽不下引兵欲攻宛¶
　至小長安與甄阜戰敗于此淯水又西南逕其縣故¶
<pb:KR2k0058_SBCK_031-11b>¶
　城南桓帝延熹七年封鄧秉為侯國(案秉近刻/訛作康)縣故¶
　南陽典農治後以為淯陽郡省郡復縣避晉簡文諱¶
　更名雲陽焉(案雲近/刻作云)淯水又逕安樂郡北漢桓帝建¶
　和元年(案近刻訛/作六年)封司徒胡廣為淯陽縣安樂鄉侯¶
　今于其國立樂宅戍郭仲産襄陽記曰南陽城南九¶
　十里有晉尚書令樂廣故宅廣字彦輔(案此下/衍也字)善清¶
　言見重當時成都王廣女壻長沙王猜之廣曰寧以¶
　一女而易五男猶疑之終以憂殞其故居今置戍因¶
　以為名¶
<pb:KR2k0058_SBCK_031-12a>¶
又南過新野縣西¶
　淯水又南入新野縣枝津分派東南出隰衍苞注(案/苞)¶
(字近刻訛/在隰字上)左積爲陂東西九里南北十五里陂水所¶
　溉咸爲良沃淯水又南與湍水會又南逕新野縣故¶
　城西世祖之敗小長安也姊元遇害上即位感悼姊¶
　沒追諡元爲新野節義長公主即此邑也晉咸寧二¶
　年封大司馬扶風武王少子歆爲新野郡公割南陽¶
　五屬棘陽蔡陽穰鄧山都封焉(案近刻五訛作伍脫/棘字又封焉訛作封)¶
(案此句上下有脫誤三國志王/爲)王文舒更立中隔(昶字文舒朱謀㙔以王字屬上)¶
<pb:KR2k0058_SBCK_031-12b>¶
(句作封為/王非也)西即郡治東則民居城西傍淯水又東與¶
　朝水合水出西北赤石山而東南逕冠軍縣界地名¶
　沙渠又東南逕穰縣故城南楚别邑也秦拔鄢郢即¶
　以為縣秦昭王封相魏冉為侯邑王莽更名曰農穰¶
　也(案農近刻/訛作豐)魏荆州刺史治朝水又東南分為二水¶
　一水枝分東北為樊氏陂陂東西十里(案西近刻/訛作四)南¶
　北五里俗謂之凡亭陂陂東有樊氏故宅樊氏既滅¶
　庾氏取其陂故諺曰陂汪汪下田良樊子失業庾公¶
　昌昔在晉世杜預繼信臣之業復六門陂(案近刻陂/上衍之字)¶
<pb:KR2k0058_SBCK_031-13a>¶
　遏六門之水下結二十九陂諸陂散流咸入朝水事¶
　見六門碑六門既陂諸陂遂斷朝水又東逕朝陽縣¶
　故城北而東南注于淯水又東南與棘水合水上承¶
　堵水(案堵近刻訛/作赭下同)堵水出棘陽縣北山(案近刻/脫山字)數源¶
　竝發南流逕小堵鄉謂之小堵水世祖建武二年成¶
　安侯臧宫從上擊堵鄉(案鄉近刻/訛作也)東源方七八步騰¶
　湧若沸故世名之騰沸水南流逕于堵鄉謂之堵水¶
　建武三年祭遵引兵南擊董訢于堵鄉以水氏縣故¶
　有堵陽之名也地理志曰縣有堵水王莽曰陽城也¶
<pb:KR2k0058_SBCK_031-13b>¶
　漢哀帝改為順陽建武二年更封安陽侯朱祐為堵¶
　陽侯堵水于縣(案近刻/脫于字)堨以為陂東西夾岡水相去¶
　五六里古今斷岡兩舌(案朱謀㙔云當作左右斷岡/兩舌岡外下垂陂陀而出者)¶
(謂之/舌)都水潭漲南北十餘里水決南潰下注為灣灣¶
　分為二西為堵水東為滎源堵水參差流結兩湖故¶
　有東陂西陂之名二陂所導其水枝分(案其近刻/訛作俱)東¶
　南至會口入比(案原本及近刻竝訛作泚下同/今改正比水見卷之二十九)是以¶
　地理志比水堵水皆言入蔡互受通稱故也二湖流¶
　注合為黄水惟所受焉(案惟近刻/訛作謂)逕棘陽縣之黄淳¶
<pb:KR2k0058_SBCK_031-14a>¶
　聚又謂之為黄淳水者也謝沈後漢書(案謝上近刻/衍故字又脫)¶
(後/字)甄阜等敗光武于小長安東乘勝南渡黄淳水前¶
　營背阻兩川(案背近刻/訛作皆)謂臨比水絶後橋示無還心¶
　漢兵擊之三軍潰(案三近刻/訛作二)溺死黄淳水者二萬人¶
　又南逕棘陽縣故城西應劭曰縣在棘水之陽(案近/刻脫)¶
(水/字)是知斯水為棘水也漢髙帝七年封杜得臣為侯¶
　國後漢兵起擊唐子鄉殺湖陽尉進㧞棘陽鄧晨將¶
　賔客㑹光武于此縣也棘水又南逕新野縣歴黄郵¶
　聚世祖建武三年傅俊岑彭進擊秦豐先拔黄郵者¶
<pb:KR2k0058_SBCK_031-14b>¶
　也謂之黄郵水大司馬吳漢破秦豐于斯水之上其¶
　聚落悉為蠻居猶名之為黄郵蠻棘水自新野縣東¶
　而南流入于淯水謂之為力口也棘力聲相近當為¶
　棘口也又是方俗之音故字從讀變若世以棘子木¶
　為力子木是也(案近刻訛作為/力子之木也)淯水又東南逕士林¶
　東戍名也戍有邸閣水左有豫章大陂下灌良疇三¶
　千許頃也¶
南過鄧縣東(案南近刻/訛作西)¶
　縣故鄧侯吾離之國也楚文王滅之秦以為縣淯水¶
<pb:KR2k0058_SBCK_031-15a>¶
　右合濁水(案淯近刻/訛作清)俗謂之弱溝水上承白水于朝¶
　陽縣東南流逕鄧縣故城南習鑿齒襄陽記曰楚王¶
　至鄧之濁水去襄陽二十里即此水也濁水又東逕¶
　鄧塞北(案近刻/訛作者)即鄧城東南小山也方俗名之為鄧¶
　塞(案方俗近刻/訛作先後)昔孫文臺破黄祖于其下濁水東流¶
　注于淯淯水又南逕鄧塞東又逕鄾城東古鄾子國¶
　也蓋鄧之南鄙也昔巴子請楚與鄧為好鄾人奪其¶
　幣即是邑也司馬彪以為鄧之鄾聚矣¶
南入于沔(案此四字近刻接前/經文西過鄧縣東下)¶
<pb:KR2k0058_SBCK_031-15b>¶
㶏水出㶏强縣南澤中東入潁¶
　㶏水出潁川陽城縣少室山東流注于潁水(案此即/潁水注)¶
(内所謂中水導/源少室通阜者)而亂流東南逕臨潁縣西北小㶏水¶
　出焉(案此即潁水注内所謂潁/水自縣西小㶏水出也)東逕臨潁縣故城北¶
　㶏水又東逕㶏陽城北又東逕㶏强縣故城南建武¶
　二年(案近刻訛/作元年)世祖封揚化將軍堅鐔為侯國㶏水¶
　東為陶樞陂(案臨潁西北派分/之小㶏水終于此)余按㶏陽城在㶏水¶
　南然則此城正應為㶏陰城而有㶏陽之名者明在¶
　南猶有㶏水故此城以陽為名矣潁水之南有二瀆¶
<pb:KR2k0058_SBCK_031-16a>¶
　　其南瀆東南流(案近刻此/下衍行字)歴臨潁亭西東南入汝今¶
　　無水也疑即㶏水之故瀆矣汝水于竒雒城西别東¶
　　派時人謂之大㶏水(案此即汝水注内所謂濆/水世亦謂之大㶏水者也)東北¶
　　流枝瀆右出世謂之死汝也别汝又東北逕召陵城¶
　　北練溝出焉别汝又東汾溝出焉别汝又東逕征羌¶
　　城北水南有汾陂俗音糞汾水自别汝東注而為此¶
　　陂水積征羌城北四五里方三十里許瀆左合小㶏¶
　　水(案此别一小㶏水與上小㶏水同名異實上/小㶏水在潁水之北此小㶏水在潁水之南)水上¶
　　承狼陂南流名曰鞏水青陵陂水自陂東注之(案青/原本)¶
<pb:KR2k0058_SBCK_031-16b>¶
(及近刻竝訛作清今改正狼/陂青陵陂竝見潁水注内)東迴又謂之小㶏水而¶
　　南流注于大㶏水大㶏水取稱蓋藉㶏沿注而總受¶
　　其目矣(案沿近刻訛作/汾其訛作巨)又東逕西華縣故城南又東¶
　　逕汝陽縣故城北東注于潁¶
　灈水出汝南吳房縣西北奥山(案奥近刻/訛作興)東過其縣北¶
　入于汝¶
　　縣西北有棠谿城(案棠近刻訛/作堂下同)故房子國春秋定公¶
　　五年吳王闔閭弟夫槩奔楚封之于棠谿故曰吳房¶
　　也漢髙帝八年封莊侯楊武爲侯國建武中世祖封¶
<pb:KR2k0058_SBCK_031-17a>¶
　泗水王歙子燀為棠谿侯山溪有白羊淵淵水舊出¶
　山羊漢武帝元封二年白羊出此淵(案近刻此/訛作北)畜牧¶
　者禱祀之俗禁拍手嘗有羊出水野母驚拍(案近刻/訛作扑)¶
　自此絶焉淵水下合灈水灈水東逕灈陽縣故城西¶
　東流入瀙水亂流逕其縣南世祖建武二十八年(案/近)¶
(刻訛作/元年)封吳漢孫旦為侯國(案旦近刻/訛作且)其水又東入¶
　于汝水¶
瀙水出潕隂縣東上界山¶
　山海經謂之視水也郭景純注或曰視宜為瀙出葴¶
<pb:KR2k0058_SBCK_031-17b>¶
　山許愼云出中陽山皆山之殊目也而東與泌水合¶
　水出潕隂縣旱山東北流注瀙瀙水又東北殺水出¶
　西南大熟之山東北流入于瀙瀙水又東淪水注之¶
　水出宣山東南流注瀙水(案東南近/刻作南東)瀙水又東得奥¶
　水口水西出奥山東入于瀙水也¶
東過吳房縣南又東過灈陽縣南¶
　應劭曰灈水出吳房縣東入瀙縣之西北即兩川之¶
　交會也¶
又東過上蔡縣南東入汝¶
<pb:KR2k0058_SBCK_031-18a>¶
　潕水出潕隂縣西北扶予山東過其縣南¶
　山海經曰朝歌之山潕水出焉東南流注于滎(案近/刻脫)¶
(南字/注字)經書扶予者其山之異名乎滎水上承堵水東¶
　流左與西遼水合又東東遼水注之俱導北山而南¶
　流注于滎滎水又東北于潕隂縣北左會潕水其道¶
　稍西(案其近刻/訛作之)不出其縣南其故城在山之陽漢光¶
　武建武中封岑彭為侯國漢以為陽山縣魏武與張¶
　繡戰于宛馬名絶景為流矢所中公傷右臂引還潕¶
　隂即是地也城之東有馬仁陂郭仲産曰陂在比陽¶
<pb:KR2k0058_SBCK_031-18b>¶
　縣西五十里(案近刻/脫西字)蓋地百頃其所周溉田萬頃隨¶
　年變種境無儉歲陂水三周其隍故瀆自隍西南而¶
　㑹于比潕水不得復逕其南也且邑號潕隂故無出¶
　南之理出南則為陽也非直不究又不思矣潕水又¶
　東北澧水注之(案澧近刻/訛作河)水出雉衡山東南逕建城¶
　東(案東字近刻/訛在山字上)建當為卷字讀誤耳郡國志云葉縣¶
　有卷城其水又東流入于潕潕水東北逕于東山西¶
　西流入潕(案此四字/上有脫文)潕水之左即黄城山也有溪水¶
　出黄城山(案近刻脫/有溪二字)東北逕方城郡國志曰葉縣有¶
<pb:KR2k0058_SBCK_031-19a>¶
　方城郭仲産曰苦菜于東之間(案菜近刻訛/作萊下同)有小城¶
　名方城東臨溪水尋此城致號之由當因山以表名¶
　也苦菜即黄城也及于東通為方城矣世謂之方城¶
　山水東流注潕水故聖賢冢墓記曰南陽葉邑方城¶
　西有黄城山(案聖賢冢墓記原本及近刻竝訛作地/理志考地理志南陽葉下云有長城號)¶
(曰方城更無此文又邑字訛在/方城下今據歸有光本改正)是長沮桀溺耦耕之¶
　所有東流水則子路問津處尸子曰楚狂接輿耕于¶
　方城蓋于此也盛𢎞之云葉東界有故城始犨縣東¶
　至瀙水達此陽界南比聫聫數百里號為方城一謂¶
<pb:KR2k0058_SBCK_031-19b>¶
　之長城云酈縣有故城一面未詳里數號為長城即¶
　此城之西隅其間相去六百里北面雖無基築(案北/面近)¶
(刻訛作/若南北)皆連山相接而漢水流其南故屈完答齊桓¶
　公云楚國方城以為城漢水以為池郡國志曰葉縣¶
　有長山曰方城(案山近刻/訛作城)指此城也潕水又東北歴¶
　舞陽縣故城南漢髙祖六年封樊噲為侯國也¶
又東過西平縣北¶
　縣故柏國也春秋左傳所謂江黄道柏方睦于齊也¶
　漢曰西平其西呂墟即西陵亭也西陵平夷故曰西¶
<pb:KR2k0058_SBCK_031-20a>¶
　平漢宣帝甘露三年封丞相于定國為侯國王莽更¶
　之曰新亭晉太康地記曰(案地記近刻/訛作地理志)縣有龍泉水¶
　可以砥礪刀劒特堅利故有堅白之論矣是以龍泉¶
　之劒為楚寶也縣出名金古有鐵官¶
又東過郾縣南¶
　郾縣故城去此逺矣不得過¶
又東過定潁縣北東入于汝¶
　漢安帝永初二年分汝南郡之上蔡縣置定潁縣順¶
　帝永建元年(案此六字近刻訛/作延光中三字)以陽翟郭鎮為尚書¶
<pb:KR2k0058_SBCK_031-20b>¶
　令(案鎮下近/刻衍之字)封定潁侯即此邑也¶
溳水出蔡陽縣¶
　溳水出縣東南大洪山山在隨郡之西南竟陵之東¶
　北槃基所跨廣圓百餘里峰曰懸鈎處平原衆阜之¶
　中(案原近刻/訛作縣)爲諸嶺之秀山下有石門夾鄣層峻巖¶
　髙皆數百許仞入石門又得鍾乳穴穴上素崖壁立¶
　非人跡所及穴中多鍾乳凝膏下垂望齊冰雪㣲津¶
　細液滴瀝不斷幽穴潛逺行者不極窮深以穴内常¶
　有風熱(案近刻以訛作而熱訛作/勢又此句之下衍火字)無能經乆故也(案/能)¶
<pb:KR2k0058_SBCK_031-21a>¶
(下近刻/衍以字)溳水出于其隂初流淺狹逺乃廣厚可以浮¶
　舟栰巨川矣時人以溳水所導故亦謂之為溳山矣¶
　溳水東北流合石水石水出大洪山東北流注于溳¶
　謂之小溳水而亂流東北逕上唐縣故城南本蔡陽¶
　之上唐鄉舊唐侯國春秋定公三年唐成公如楚有¶
　兩肅霜馬子常欲之弗與止之三年唐人竊馬而獻¶
　之子常歸唐侯是也溳水又東均水注之水出大洪¶
　山(案近刻/脫大字)東北流逕土山北(案此下近刻有山上/土山四字係衍文)又¶
　東北流入干溳水溳水又屈而東南流¶
<pb:KR2k0058_SBCK_031-21b>¶
東南過隨縣西(案過近刻/訛作逕)¶
　縣故隨國矣春秋左傳所謂漢東之國隨為大者也¶
　楚滅之以為縣晉武帝太康中(案近刻/脫帝字)立為郡有溠¶
　水出縣西北黄山南逕㵐西縣西又東南㵐水入焉¶
　㵐水出桐柏山之陽吕忱曰水在義陽㵐水東南逕¶
　㵐西縣西又東南注于溠(案注近刻/訛作流)溠水又東南逕¶
　隨縣故城西春秋魯莊公四年楚武王伐隨令尹鬭¶
　祁莫敖屈重除道梁溠軍臨于隨謂此水也水側有¶
　斷蛇丘隨侯出而見大蛇中斷因舉而藥之故謂之¶
<pb:KR2k0058_SBCK_031-22a>¶
　斷蛇丘後蛇銜明珠報徳世謂之隨侯珠亦曰靈蛇¶
　珠丘南有隨季梁大夫池其水又南與義井水合水¶
　出隨城東南井泉嘗湧溢而津注冬夏不異相承謂¶
　之義井下流合溠溠水又南流注于溳溳水又㑹于¶
　支水水源亦出大洪山而東流注于溳溳水又逕隨¶
　縣南隨城山北而東南注¶
又南過江夏安陸縣西¶
　隨水出隨郡永陽縣東石龍山(案隨近刻訛/作遼下同)西北流¶
　南迴逕永陽縣西歴横尾山即禹貢之陪尾山也隨¶
<pb:KR2k0058_SBCK_031-22b>¶
　水又西南至安陸縣故城西入于溳(案近刻脫/此三字)故鄖¶
　城也因岡爲墉峻不假築溳水又南逕石巖山北昔¶
　張昌作亂于其下籠彩鳳以惑衆晉太安二年鎮南¶
　將軍劉𢎞遣牙門皮初與張昌戰于清水昌敗追斬¶
　于江涘(案涘近刻/訛作夏)即春秋左傳定公四年吳敗楚于¶
　柏舉從之及于清發蓋溳水兼清水之目矣(案近刻/脫此六)¶
(字)又東南流而右㑹富水水出竟陵郡新市縣東北¶
　大陽山水有二源大富水出山之陽南流而左合小¶
　富水水出山之東而南逕三王城東前漢末王匡王¶
<pb:KR2k0058_SBCK_031-23a>¶
　鳳王常所屯故謂之三王城城中有故碑文字闕落¶
　不可復識其水屈而西南流右合大富水俗謂之大¶
　泌水也又西南流逕杜城西新市縣治也郡國志以¶
　為南新市也中山有新市故此加南分安陸縣立(案/近)¶
(刻訛作/立縣)又王匡中興初舉兵于縣號曰新市兵者也¶
　富水又東南流于安陸界左合土山水世謂之章水¶
　水出土山南逕隨郡平林縣故城西俗謂之將陂城¶
　與新市接界故中興之始兵有新市平林之號又南¶
　流右入富水富水又東入于溳溳水又逕新城南永¶
<pb:KR2k0058_SBCK_031-23b>¶
　和五年晉大司馬桓温築溳水又㑹温水温水出竟¶
　陵之新陽縣東澤中口徑二丈五尺垠岸重沙端淨¶
　可愛靖以察之則淵泉如鏡聞人聲則&KR0045;湯奮發無¶
　所復見矣其熱可以燖雞洪瀏百餘步冷若寒泉東¶
　南流注于溳水又右得潼水水出江夏郡之曲陵縣¶
　西北潼山東南流逕其縣南縣治石潼故城城圓而¶
　不方東入安陸注于溳水¶
又東南入于夏¶
　溳水又南分為二水東通灄水西入于沔謂之溳口¶
<pb:KR2k0058_SBCK_031-24a>¶
　也¶
<pb:KR2k0058_SBCK_031-24b>¶
¶
水經注卷三十一¶
