# -*- mode: mandoku-view; -*-
#+TITLE: 水經注
#+DATE: 2015-09-10 23:33:55.405078
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0046-010水經注-卷第十.
<pb:KR2k0058_SBCK_010-1a>¶
水經注卷十¶
　　　　　後　魏　酈　道　元　撰¶
　　濁漳水　清漳水¶
濁漳水出上黨長子縣西發鳩山(案此下原本及近刻/有之漳水焉四字因)¶
(注文漳水二字訛作經/後人又加之焉二字耳)¶
　漳水出鹿谷山(案原本及近刻脱漳水二字及山字/太平御覽引此注云漳水出鹿谷山)¶
(據以/訂正)與發鳩連麓而在南淮南子謂之發苞山故異¶
　名互見也左則陽泉水注之右則繖蓋水入焉(案繖/近刻)¶
(訛作/散)三源同出一山但以南北為别耳¶
<pb:KR2k0058_SBCK_010-1b>¶
東過其縣南¶
　又東堯水自西山東北流逕堯廟北又東逕長子縣¶
　故城南周史辛甲所封邑也春秋襄公十八年晉人¶
　執衛行人石買于長子即是縣也秦置上黨郡治此¶
　其水東北流入漳水漳水東㑹于梁水梁水出南梁¶
　山北流逕長子縣故城南(案逕近/刻作至)竹書紀年曰梁惠¶
　成王十二年鄭取屯留尚子涅(案近刻/訛作沮)尚子即長子¶
　之異名也梁水又北入漳水¶
屈從縣東北流(案此下近/刻衍注字)¶
<pb:KR2k0058_SBCK_010-2a>¶
　陶水南出陶鄉(案近刻訛作/南出南陶)北流逕長子城東西轉¶
　逕其城北東注于漳水¶
又東過壺關縣北又東北過屯留縣南(案此八字近刻/移在後潞縣北)¶
(之上又/脱南字)¶
　漳水東逕屯留縣南又屈逕其城東東北流有絳水¶
　注之(案此下近/刻有絳字)水西出穀遠縣東發鳩之谷謂之為¶
　濫水也(案謂之下近刻有絳水西出/榖遠縣七字係複上衍文)東逕屯留縣故¶
　城南故留吁國也(案吁近刻/訛作子)潞氏之屬春秋襄公十¶
　八年晉人執孫蒯于純留是也其水東北流入于漳¶
<pb:KR2k0058_SBCK_010-2b>¶
　故桑欽云絳水岀屯留西南(案出近刻/訛作逕)東入漳漳水¶
　又東涷水注之(案涷原本及近刻竝訛作/陳下同今據説文改正)水西出發¶
　鳩山(案西出近刻/訛作出西)東逕余吾縣故城南漢光武建武¶
　六年封景丹子尚為侯國(案子尚近刻/訛作尚子)涷水又東逕¶
　屯留縣故城北竹書紀年梁惠成王元年韓共侯趙¶
　成侯遷晉桓公于屯留史記趙肅侯奪晉君端氏而¶
　徙居之此矣其水又東流注于漳故許愼曰水出發¶
　鳩山入漳(案原本及近/刻竝訛作關)從水東聲也(案東原本及近/刻竝訛作章)¶
　漳水又東北(案近刻脱/此三字)逕壺關縣故城西又屈逕其¶
<pb:KR2k0058_SBCK_010-3a>¶
　城北故黎國也有黎亭縣有壺口關故曰壺關矣吕¶
　后元年立孝惠後宫子武為侯國漢有壺關三老公¶
　乘興上書訟衛太子即邑人也縣在屯留東不得先¶
　壺關而後屯留也漳水歴鹿臺山與銅鞮水合(案近/刻脱)¶
(銅/字)水出銅鞮縣西北石隥山東流與專池水合水出¶
　八特山東北流入銅鞮水銅鞮水又東南合女諫水¶
(案合近刻/訛作逕)水西北出好松山(案近刻/脱出字)東南流北則葦¶
　池水與公主水合而右注之南則榆交水與皇后水¶
　合而左入焉亂流東南注于銅鞮水銅鞮水又東逕¶
<pb:KR2k0058_SBCK_010-3b>¶
　李憙墓墓前有碑碑石破碎故李氏以太和元年立¶
　之其水又東逕故城北城在山阜之上下臨岫壑東¶
　西北三面阻袤二里世謂之斷梁城即故縣之上虒¶
　亭也銅鞮水又東逕銅鞮縣故城北城在水南山中¶
　晉大夫羊舌赤銅鞮伯華之邑也漢高祖破韓王信¶
　于此縣銅鞮水又東南流逕頃城西即縣之下虒聚¶
　也地理志曰縣有上虒亭下虒聚者也銅鞮水又南¶
　逕胡邑西又東屈逕其城南又東逕襄垣縣入于漳¶
　漳水又東北流逕襄垣縣故城南王莽之上黨亭¶
<pb:KR2k0058_SBCK_010-4a>¶
潞縣北¶
　縣故赤翟潞子國也其相豐舒有儁才而不以茂德¶
　晉伯宗數其五罪使荀林父滅之闞駰曰有潞水為¶
　冀州浸即漳水也余按燕書王猛與慕容評相遇于¶
　潞川也評障錮山泉(案近刻/脱評字)鬻水與軍入絹匹水二¶
　石無佗大川可以為浸(案近刻/脱無字)所有巨浪長湍惟漳¶
　水耳故世人亦謂濁漳為潞水矣縣北對故臺壁(案/近)¶
(刻訛作壁/臺下同)漳水逕其南本潞子所立也世名之為臺¶
　壁慕容垂伐慕容永于長子軍次潞川永率精兵拒¶
<pb:KR2k0058_SBCK_010-4b>¶
　戰阻河自固垂陣臺壁一戰破之即是處也漳水于¶
　是左合黄須水口(案合近刻/訛作右)水出臺壁西張諱巖下¶
　世傳巖赤則土罹兵害故惡其變化無常恒以石粉¶
　汙之令白是以俗目之為張諱巖其水南流逕臺壁¶
　西又南入于漳漳水又東北歴望夫山山之南有石¶
　人竚于山上狀有懷于雲表因以名焉有涅水(案涅/近刻)¶
(訛作/洹)西出覆甑山而東流與西湯溪水合水出涅縣¶
　西山湯谷五泉俱㑹謂之五㑹之泉交東南流謂之¶
　西湯水又東南流注涅水涅水又東逕涅縣故城南¶
<pb:KR2k0058_SBCK_010-5a>¶
(案近刻涅下有氏字考地理/志上黨郡涅氏後漢為涅縣)縣氏涅水也東與白雞¶
　水合水出縣之西山東逕其縣北東南流入涅水涅¶
　水又東南(案此下近/刻衍與字)武鄉水㑹焉水源出武山西南¶
　逕武鄉縣故城西而南得淸谷口(案而南下近/刻衍出字)水源¶
　出東北長山淸谷西南與鞸鞛白璧二水合(案近刻/鞛訛作)¶
(鞈璧訛/作壁)南入武鄉水又南得黄水口黄水三源同注¶
　一壑東南流與隠室水合水源西北出隠室山東南¶
　注黄水(案源近刻訛作/流黄訛作潢)又東入武鄉水武鄉水又東¶
　南注于涅水涅水又東南流注于漳水漳水又東逕¶
<pb:KR2k0058_SBCK_010-5b>¶
　磻陽城北倉谷水入焉(案谷近刻訛/作石下同)水出林慮縣之¶
　倉谷溪東北逕魯班門西雙闕昂藏(案近刻/脱雙字)石壁霞¶
　舉左右結石脩防崇基仍存北逕偏橋東即林慮之¶
　嶠嶺抱犢固也石隥西陛陟踵脩上五里餘崿路中¶
　斷四五丈中以木為偏橋劣得通行亦言故有偏橋¶
　之名矣自上猶須攀蘿捫葛方乃自津山頂即庾衮¶
　&KR0365;墜處也(案原本及近刻竝訛作即庚&KR0365;墜處也考/晉書庾衮傳衮適林慮山石勒來攻乃相)¶
(與登大頭山而田于其下將收穫命子怞與之下山/中塗目&KR0365;墜崖而死可證此舉庾衮&KR0365;墜事庾誤作)¶
(庚又脱/衮字)倉谷溪水又北合白木溪溪水出壺關縣東¶
<pb:KR2k0058_SBCK_010-6a>¶
　白木川東逕百畮城北蓋同仇池百頃之稱矣又東¶
　逕林慮縣之石門谷又注于倉溪水倉溪水又北逕¶
　磻陽城東而北流注于漳水漳水又東逕葛公亭北¶
　而東注矣¶
又東過武安縣¶
　漳水于縣東(案漳水下近/刻衍逕字)淸漳水自涉縣東南來注¶
　之(案近刻脱漳字/又注下衍流字)世謂決入之所為交漳口也(案為/近刻)¶
(訛作/謂)¶
又東出山過鄴縣西¶
<pb:KR2k0058_SBCK_010-6b>¶
　漳水又東逕三户峽為三户津張晏曰三户地名也¶
　在梁期西南孟康曰津峽名也在鄴西四十里又東¶
　汙水注之(案汙近刻/訛作汗)水出武安縣山東南流逕汙城¶
　北(案汙城近刻/訛作于城)昔項羽與蒲將軍英布濟自三户破¶
　章邯于是水汙水東注于漳水漳水又東逕武城南¶
　世謂之梁期城梁期在鄴北俗亦謂之兩期城皆為¶
　非也司馬彪郡國志曰鄴縣有武城武城即期城矣¶
　漳水又東北逕西門豹祠前祠東側有碑隠起為字¶
　祠堂東頭石柱勒銘曰趙建武中所脩也(案建近刻/訛作達)¶
<pb:KR2k0058_SBCK_010-7a>¶
　魏文帝述征賦曰羨西門之嘉迹忽遙睇其靈宇漳¶
　水右與枝水合其水上承漳水于邯㑹西而東别與¶
　邯水合水發源邯山東北逕邯㑹縣故城西北注枝¶
　水(案枝原本及近刻/竝訛作漳今改正)故曰邯㑹也張晏曰漳水之别¶
　自城西南與邯山之水㑹今城旁猶有溝渠存焉漢¶
　武帝元朔二年封趙敬肅王子劉仁為侯國其水又¶
　東北入于漳昔魏文侯以西門豹為鄴令也引漳以¶
　溉鄴民賴其用其後至魏襄王以史起為鄴令又堰¶
　漳水以灌鄴田咸成沃壤百姓歌之魏武王又堨漳¶
<pb:KR2k0058_SBCK_010-7b>¶
　水迴流東注號天井堰二十里中(案近刻脱/二十二字)作十二¶
　墱墱相去三百步令互相灌注一源分為十二流皆¶
　懸水門陸氏鄴中記云水所溉之處名曰堰陵澤(案/近)¶
(刻作晏/陂澤)故左思之賦魏都謂墱流十二同源異口者¶
　也魏武之攻鄴也引漳水以圍之獻帝春秋曰司空¶
　鄴城圍周四十里初淺而狹如或可越審配不出爭¶
　利望而笑之司空一夜増脩廣深二丈引漳水以注¶
　之遂拔鄴本齊桓公所置也故管子曰築五鹿中牟¶
　鄴以衛諸夏也後屬晉魏文侯七年始封此地(案此/近刻)¶
<pb:KR2k0058_SBCK_010-8a>¶
(訛作)故曰魏也漢高帝十二年置魏郡治鄴縣王莽¶
　更名魏城後分魏郡置東西部都尉故曰三魏魏武¶
　又以郡國之舊引漳流自城西東入逕銅雀臺下伏¶
　流入城東注謂之長明溝也渠水又南逕止車門下¶
　魏武封于鄴為北宫宫有文昌殿溝水南北夾道枝¶
　流引灌所在通溉東出石竇堰下(案近刻/脱堰字)注之隍水¶
(案隍近刻/訛作湟)故魏武登臺賦曰引長明灌街里謂此渠¶
　也石氏于文昌故殿處造東西太武二殿于濟北穀¶
　城之山(案榖近刻/訛作殿)採文石為基一基下五百武直宿¶
<pb:KR2k0058_SBCK_010-8b>¶
# SB1_0292-095.png
　亦謂之石炭又有粟窖及鹽窖(案近刻訛作/及監脱窖字)以備不¶
　虞今窖上猶有石銘存焉左思魏都賦曰三臺列峙¶
　而崢嶸者也城有七門南曰鳯陽門中曰中陽門次¶
　曰廣陽門東曰建春門北曰廣德門次曰廏門西曰¶
　金明門一曰白門鳯陽門三臺洞開高三十五丈石¶
　氏作層觀架其上置銅鳯頭高一丈六尺東城上石¶
　氏立東明觀觀上加金博山謂之鏘天北城上有齊¶
　斗樓(案斗近刻/訛作午)超出羣榭孤高特立其城東西七里¶
　南北五里飾表以塼百步一樓凡諸宫殿門臺隅雉¶
<pb:KR2k0058_SBCK_010-9a>¶
# SB1_0292-096.png
　皆加觀榭層甍反宇(案近刻訛/作及宇)飛檐拂雲圖以丹靑¶
　色以輕素當其全盛之時去鄴六七十里遠望苕亭¶
　巍若仙居魏因漢祚復都洛陽以譙為先人本國許¶
　昌為漢之所居長安為西京之遺迹鄴為王業之本¶
　基故號五都也今相州刺史及魏郡治漳水自西門¶
　豹祠北逕趙閲馬臺西基高五丈列觀其上石虎每¶
　講武于其下升觀以望之虎自臺上放鳴鏑之矢以¶
　為軍騎出入之節矣漳水又北逕祭陌西戰國之世¶
　俗巫為河伯取婦祭于此陌魏文侯時西門豹為鄴¶
<pb:KR2k0058_SBCK_010-9b>¶
# SB1_0292-093.png
　衛屈柱趺瓦悉鑄銅為之金漆圖飾焉又徙長安洛¶
　陽銅人置諸宫前以華國也城之西北有三臺皆因¶
　城為之基(案近刻訛/作之為基)巍然崇舉其高若山建安十五¶
　年魏武所起平坦略盡春秋古地云葵丘地名今鄴¶
　西三臺是也(案近刻/脱三字)謂臺已平或更有見意所未詳¶
　中曰銅雀臺(案中上近/刻有其字)高十丈有屋百一間(案一近/刻作餘)¶
　臺成命諸子登之竝使為賦陳思王下筆成章美捷¶
　當時亦魏武望奉常王叔治之處也昔嚴才與其屬¶
　攻掖門脩聞變車馬未至便將官屬步至宫門太祖¶
<pb:KR2k0058_SBCK_010-10a>¶
# SB1_0292-094.png
　在銅雀臺望見之曰彼來者必王叔治也相國鍾繇¶
　曰舊京城有變九卿各居其府卿何來也脩曰食其¶
　禄焉避其難居府雖舊非赴難之義時人以為美談¶
　矣石虎更増二丈立一屋連棟接榱彌覆其上盤迴¶
　隔之名曰命子窟又于屋上起五層樓高十五丈去¶
　地二十七丈又作銅雀于樓巔舒翼若飛南則金虎¶
　臺(案虎近刻/訛作雀)高八丈有屋百九間北曰冰井臺亦高¶
　八丈有屋百四十五間(案近刻/脱五字)上有冰室室有數井¶
　井深十五丈藏冰及石墨焉石墨可書又燃之難盡¶
<pb:KR2k0058_SBCK_010-10b>¶
　令約諸三老曰為河伯娶婦幸來告知(案幸近刻/訛作卒)吾¶
　欲送女皆曰諾至時三老廷掾賦斂百姓取錢百萬¶
　巫覡行里中有好女者祝當為河伯婦(案祝近/刻作呪)以錢¶
　三萬聘女沐浴脂粉如嫁狀豹往㑹之三老巫掾與¶
　民咸集赴觀巫嫗年七十從十女弟子豹呼婦視之¶
　以為非妙令巫嫗入報河伯投巫于河中有頃曰何¶
　久也又令三弟子及三老入白竝投于河豹磬折曰¶
(案磬近刻/訛作聲)三老不來奈何復欲使廷掾豪長趣之皆¶
　叩頭流血乞不為河伯取婦淫祀雖斷地留祭陌之¶
<pb:KR2k0058_SBCK_010-11a>¶
　稱焉又慕容儁投石虎尸處也田融以為紫陌也趙¶
　建武十一年造紫陌浮橋于水上為佛圖澄先造生¶
　墓于紫陌建武十五年卒十二月葬焉即此處也漳¶
　水又對趙氏臨漳宫宫在桑梓苑多桑木故苑有其¶
　名三月三日及始蠶之月虎帥皇后及夫人採桑于¶
　此今地有遺桑墉無尺雉矣漳水又北&KR0493;水入焉(案/&KR0493;)¶
(近刻訛作溢又太平御覽引水經注曰&KR0493;水發源出/石鼓山南巖下泉奮湧滚滚如湯其水冬温夏冷崖)¶
(上有魏世所立銘水上有祠能興雲雨&KR0493;水東流注/于漳謂之合河文當在此句之下原本及近刻竝脱)¶
(落)漳水又東逕梁期城南地理風俗記曰鄴北五十¶
<pb:KR2k0058_SBCK_010-11b>¶
　里有梁期城故縣也漢武帝元鼎五年封任破胡為¶
　侯國晉惠帝永興元年驃騎王浚遣烏丸渴末逕至¶
　梁期候騎到鄴成都王穎遣將軍石超討末為末所¶
　敗于此也(案近刻/脱也字)又逕平陽城北竹書紀年曰梁惠¶
　成王元年鄴師敗邯鄲師于平陽者也(案近刻/脱敗字)司馬¶
　彪郡國志曰鄴有平陽城即此地也¶
又東過列人縣南¶
　漳水又東右逕斥丘縣北即裴縣故城南王莽更名¶
　之曰即是也地理風俗記曰列人縣西南六十里有¶
<pb:KR2k0058_SBCK_010-12a>¶
　即裴城故縣也漳水又東北逕列人縣故城南王莽¶
　更名之為列治也竹書紀年曰梁惠成王八年惠成¶
　王伐邯鄲取列人者也于縣右合白渠故瀆白渠水¶
　出魏郡武安縣欽口山東南流逕邯鄲縣南又東與¶
　拘澗水合(案澗原本及近刻並訛作/潤下同今據漢書改正)水導源武始東¶
　山白渠北俗猶謂是水為拘河也拘澗水又東(案原/本及)¶
(近刻竝訛作白渠/水又東今改正)又有牛首水入焉水出邯鄲縣西¶
　堵山東流分為二水洪湍雙逝澄映兩川漢景帝時¶
　七國悖逆(案七近刻/訛作六)命曲周侯酈寄攻趙圍邯鄲相¶
<pb:KR2k0058_SBCK_010-12b>¶
¶　捍七月(案近刻/訛作日)引牛首拘水灌城城壞王自殺其水¶
　東入邯鄲城逕温明殿南漢世祖擒王郎幸邯鄲晝¶
　臥處也其水又東逕叢臺南六國時趙王之臺也郡¶
　國志曰邯鄲有叢臺故劉劭趙都賦曰結雲閣于南¶
　宇立叢臺于少陽者也今遺基舊墉尚在其水又東¶
　歴邯鄲阜張晏所謂邯山在東城下者也曰單盡也¶
　城郭從邑故加邑邯鄲之名蓋指此以立稱矣故趙¶
　郡治也長沙耆舊傳稱桓楷為趙郡太守嘗有遺囊¶
　粟于路者行人掛囊粟于樹莫敢取之即于是處也¶
<pb:KR2k0058_SBCK_010-13a>¶
　其水又東流出城又合成一川也又東澄而爲渚渚¶
　水東南流(案近刻訛作/沁水東南涓)注拘澗水又東入白渠又東¶
　故瀆出焉一水東為澤渚曲梁縣之雞澤也國語所¶
　謂雞丘矣東北通澄湖白渠故瀆南出所在枝分右¶
　出即邯溝也歴邯溝縣故城東蓋因溝以氏縣也地¶
　理風俗記曰即裴城西北二十里有邯溝城故縣也¶
　又東逕肥鄉縣故城北竹書紀年曰梁惠成王八年¶
　伐邯鄲取肥者也晉書地道記曰太康中立以隸廣¶
　平也渠道交徑互相纏縻與白渠同歸逕列人右㑹¶
<pb:KR2k0058_SBCK_010-13b>¶
　漳津今無水地理志曰白渠東至列人入漳是也¶
又東北過斥漳縣南¶
　應劭曰其國斥鹵故曰斥漳漢獻帝建安十八年魏¶
　太祖鑿渠引漳水東入清洹以通河漕名曰利漕渠¶
　漳津故瀆水斷舊溪東北出(案舊字近刻/訛在斷字上)涓流濗注¶
　而已尚書所謂覃懷厎績至于衡漳者也孔安國曰¶
　衡横也言漳水横流也(案言下近/刻衍覃字)又東北逕平恩縣¶
　故城西應劭曰縣故館陶之别鄉漢宣帝地節三年¶
　置(案近刻訛作元/帝元康三年置)以封后父許伯為侯國王莽更曰¶
<pb:KR2k0058_SBCK_010-14a>¶
　延平也(案平近刻/訛作年)¶
又東北過曲周縣東又東北過鉅鹿縣東¶
　衡漳故瀆東北逕南曲縣故城西地理志廣平有南¶
　曲縣(案近刻訛/作曲周縣)應劭曰平恩縣北四十里有南曲亭¶
　故縣也又逕曲周縣故城東地理志曰漢武帝建元¶
　四年置王莽更名直周余按史記大將軍酈商以高¶
　祖六年封曲周縣為侯國又考漢書同(案近刻訛/作史記同)是¶
　知曲周舊縣非始孝武嘯父(案近刻訛/作蓋商)冀州人在縣¶
　市補履數十年(案近刻/脱十字)人奇其不老求其術而不能¶
<pb:KR2k0058_SBCK_010-14b>¶
　得也衡漳又北逕巨橋邸閣西舊有大梁横水故有¶
　巨橋之稱昔武王伐紂發巨橋之粟以賑殷之饑民¶
　服䖍曰巨橋倉名許愼曰(案近刻脱/此三字)鉅鹿水之大橋¶
　也今臨側水湄左右方一二里中狀若丘墟蓋遺囤¶
　故窖處也衡水又北逕鉅鹿縣故城東應劭曰鹿者¶
　林之大者也尚書曰堯將禪舜納之大麓之野烈風¶
　雷雨不迷致之以昭華之玉而縣取目焉路温舒縣¶
　之東里人父為里監門使温舒牧羊澤中取蒲牒用¶
　寫書即此澤也鉅鹿郡治秦始皇二十五年滅趙以¶
<pb:KR2k0058_SBCK_010-15a>¶
　為鉅鹿郡漢景帝中元年(案近刻重/一元字)為廣平郡武帝¶
　征和二年(案近刻訛/作三年)以封趙敬肅王子為平于國(案/近)¶
(刻訛作為/廣平侯國)世祖中興更為鉅鹿也鄭𤣥注尚書引地¶
　説云大河東北流過絳水千里至大陸為地腹如志¶
　之言大陸在鉅鹿地理志曰水在安平信都鉅鹿與¶
　信都相去不容此數也水土之名變易世失其處見¶
　降水則以為絳水故依而廢讀或作絳字非也今河¶
　内共北山(案近刻訛/作北共山)淇水出焉(案淇水下近刻有/共水二字係衍文)東¶
　至魏郡黎陽入河近所謂降水也降讀當如郕降于¶
<pb:KR2k0058_SBCK_010-15b>¶
　齊師之降(案郕近刻/訛作城)蓋周時國于此地者(案近刻/脱此字)惡¶
　言降故改云共耳(案云近刻/訛作之)又今河所從去大陸逺¶
　矣館陶北屯氏河其故道與余按鄭𤣥據尚書有東¶
　過洛汭至于大伾北過降水至于大陸推次言之故¶
　以淇水為降水共城為降城所未詳也稽之羣書共¶
　縣本共和之故國(案本上近/刻衍故字)是有共名不因惡降而¶
　更稱(案近刻/脱因字)禹著山經淇出沮洳淇澳衛詩列目又¶
　逺當非改絳革為今號但是水導源共北山(案近刻/訛作共)¶
(出/北)𤣥欲成降義(案欲下近刻有/因字義訛作議)故以淇水為降水耳¶
<pb:KR2k0058_SBCK_010-16a>¶
　即如𤣥引地説黎陽鉅鹿非千里之逕直信都于大¶
　陸者也(案此語/有舛誤)惟屯氏北出館陶事近之矣按地理¶
　志云絳水發源屯留下亂漳津是乃與漳俱得通稱¶
　故水流間關所在著目信都復見絳名而東入于海¶
　尋其川脈無他殊瀆而衡漳舊道與屯氏相亂(案近/刻脱)¶
(氏/字)乃書有過降之文(案近刻/脱文字)與地説千里之誌(案近/刻地)¶
(説二字在/與字上)即之途致與書相鄰河之過降當應此矣¶
　下至大陸不異經説自甯迄于鉅鹿出于東北皆為¶
　大陸語之纒絡厥勢眇矣九河既播八枝代絶(案枝/近刻)¶
<pb:KR2k0058_SBCK_010-16b>¶
(訛作/牧)遺迹故稱往往時存故鬲般列于東北徒駭瀆¶
　聨漳絳同逆之狀粗分陂障之㑹猶在按經考瀆自¶
　安故目矣漳水又歴經縣故城西水有故津謂之薄¶
　落津昔袁本初還自易京上已屆此率其賔從禊飲¶
　于斯津矣衡漳又逕沙丘臺東紂所成也在鉅鹿故¶
　城東北七十里趙武靈王與秦始皇竝死于此矣又¶
　逕銅馬祠東漢光武廟也更始三年秋光武追銅馬¶
　于館陶大破之遂降之賊不自安世祖令其歸營乃¶
　輕騎行其壘賊乃相謂曰蕭王推赤心置人腹中安¶
<pb:KR2k0058_SBCK_010-17a>¶
　得不投死乎遂將降人分配諸將衆數十萬人故關¶
　西號世祖曰銅馬帝也祠取名焉廟側有碑述河内¶
　脩武縣張導字景明以建和三年為鉅鹿太守漳津¶
　汎濫土不稼穡導披按地圖與丞彭參掾馬道嵩等¶
　原其逆順揆其表裏脩防排通以正水路功績有成¶
　民用嘉賴題云漳河神壇碑而俗老耆儒猶揭斯廟¶
　為銅馬劉神寺(案掲近刻/訛作謁)是碑頃因震裂餘半不可¶
　復識矣又逕南宫縣故城西漢惠帝元年以封張越¶
　人子買為侯國王莽之序中也其水與隅醴通為衡¶
<pb:KR2k0058_SBCK_010-17b>¶
　津(案隅説/文作湡)又有長蘆淫水之名絳水之稱矣今漳水¶
　既斷絳水非復纒絡矣又北絳瀆出焉今無水故瀆¶
　東南逕九門城南又東南逕南宫城北又東南逕繚¶
　城縣故城北十三州志曰經縣東五十里有繚城故¶
　縣也左逕安城南故信都之安城鄉也更始二年和¶
　戎卒正邳彤(案近刻訛作和/城太守邳彤)與上㑹信都南安城鄉¶
　上大悦即此處也故瀆又東北逕辟陽亭漢高帝六¶
　年封審食其為侯國王莽之樂信也地理風俗記曰¶
　廣川西南六十里有辟陽亭故縣也絳瀆又北逕信¶
<pb:KR2k0058_SBCK_010-18a>¶
　都城東散入澤渚西至于信都城東連于廣川縣之¶
　張甲故瀆同歸于海故地理志曰禹貢絳水在信都¶
　東入于海也¶
又北過堂陽縣西¶
　衡水自縣分為二水(案縣近刻/訛作堰)其一水北出逕縣故¶
　城西世祖自信都以四千人先攻堂陽降水者也水¶
　上有梁謂之旅津渡商旅所濟故也其右水東北注¶
　出石門門石崩褫餘基殆在謂之長蘆水蓋變引葭¶
　之名也長蘆水東逕堂陽縣故城南應劭曰縣在堂¶
<pb:KR2k0058_SBCK_010-18b>¶
　水之陽穀梁傳曰水北為陽也今于縣故城南(案縣/字近)¶
(刻訛在/故字下)更無别水惟是水東出可以當之斯水蓋包¶
　堂水之兼稱矣長蘆水又東逕九門城北(案城近刻/訛作波又)¶
(脱北/字)故縣也又東逕扶栁縣故城南(案扶栁原本及/近刻竝訛作扶)¶
(都今據漢/書改正)世祖建武三十年封寇恂子損為侯國(案/損)¶
(近刻訛/作楫)又東屈北逕信都縣故城西信都郡治也漢¶
　高帝六年置景帝中二年(案近刻/脱中字)為廣川惠王越國¶
　王莽更為新博縣曰新博亭光武自薊至信都是也¶
　明帝永平十五年更名樂成安帝延光中改曰安平¶
<pb:KR2k0058_SBCK_010-19a>¶
　城内有漢冀州從事安平趙徴碑又有魏冀州刺史¶
　陳留丁紹碑青龍三年立城南有獻文帝南巡碑(案/近)¶
(刻脱/文字)其水側城北注又北逕安陽城東又北逕武陽¶
　城東十三州志曰扶柳縣東北有武陽城故縣也又¶
　北為博廣池池多名蟹佳蝦嵗貢王朝以充膳府又¶
　北逕下博縣故城東而北流注于衡水也¶
又東北過扶柳縣北又東北過信都縣西¶
　扶柳縣故城在信都城西衡水逕其西(案絳瀆之左/出者北逕信)¶
(都城東長蘆水自扶柳城南屈北逕信都城西而漳/水則逕扶柳城西不得逕信都城西水經之文誤故)¶
<pb:KR2k0058_SBCK_010-19b>¶
(道元/正之)縣有扶澤澤中多柳故曰扶柳也衡水又北逕¶
　昌城縣故城西地理志信都有昌城縣(案今漢書作/昌成無土旁)¶
　漢武帝以封城陽頃王子劉差為侯國闞駰曰昌城¶
　本名阜城矣應劭曰堂陽縣北三十里有昌城故縣¶
　也世祖之下堂陽昌城人劉植率宗親子弟據邑以¶
　奉世祖是也又逕西梁縣故城東地理風俗記曰扶¶
　柳縣西北五十里有西梁城(案近刻/脱西字)故縣也世以為¶
　五梁城蓋字狀致謬耳衡漳又東北逕桃縣故城北¶
　漢高祖十二年封劉襄為侯國王莽改之曰桓分也¶
<pb:KR2k0058_SBCK_010-20a>¶
　合斯洨故瀆斯洨水首受大白渠大白渠首受綿蔓¶
　水綿蔓水上承桃水水出樂平郡之上艾縣東流世¶
　謂之曰桃水東逕靖陽亭南故關城也又北流逕井¶
　陘關下注澤發水亂流東北逕常山蒲吾縣西而桃¶
　水出焉南逕蒲吾縣故城西又東南流逕桑中縣故¶
　城北世謂之石勒城蓋趙氏増城之(案城近刻/訛作成)故擅¶
　其目俗又謂之高功城(案近刻脱俗字/城下有也字)地理志曰侯¶
　國也桃水又東南流逕綿蔓縣故城北王莽之綿延¶
　也世祖建武二年封郭況為侯國自下通謂之綿蔓¶
<pb:KR2k0058_SBCK_010-20b>¶
　水綿蔓水又東流逕樂陽縣故城西右合井陘山水¶
　水出井陘山世謂之鹿泉水(案此下近/刻有也字)東北流屈逕¶
　陳餘壘西(案近刻/訛作而)俗謂之故壁城昔在楚漢韓信東¶
　入餘拒之于此不納左車之計悉衆西戰信遣奇兵¶
　自間道出立幟于其壘師奔失據遂死泜上其水又¶
　屈逕其壘南又南逕城西東注綿蔓水綿蔓水又屈¶
　從城南俗名曰臨淸城非也地理志曰侯國矣王莽¶
　更之曰暢苗者也(案暢近刻/訛作申)東觀漢記曰(案記近刻/訛作書)¶
　光武使鄧禹發房子兵二千人以銚期為偏將軍别¶
<pb:KR2k0058_SBCK_010-21a>¶
　攻眞定宋子餘賊拔樂陽稟肥壘者也(案拔近刻/訛作援)綿¶
　蔓水又東逕烏子堰枝津出焉又東謂之大白渠地¶
　理志所謂首受綿蔓水者也白渠水又東南逕關縣¶
　故城北(案關原本及近刻/竝訛作開今改正)地理志常山之屬縣也又¶
　東為成郎河水上有大梁謂之成郎橋又東逕耿鄉¶
　南世祖封前將軍耿純為侯國世謂之宜安城又東¶
　逕宋子縣故城北又謂之宋子河漢高帝八年封許¶
　瘛為侯國(案瘛近刻/訛作瘈)王莽更名宜子昔高漸離擊筑¶
　傭工(案近刻脱高/字傭訛作傳)自此入秦又東逕敬武縣故城北¶
<pb:KR2k0058_SBCK_010-21b>¶
　按地理志鉅鹿之屬縣也漢元帝封女敬武公主為¶
　湯沐邑闞駰十三州記曰楊氏縣北四十里有敬武¶
　亭(案近刻/脱敬字)故縣也今其城實中小邑耳故俗名之曰¶
　敬武壘即古邑也白渠水又東謂之斯洨水地理志¶
　曰大白渠東南至下曲陽入斯洨者也(案近刻訛作/東至曲陽入)¶
(洨河/者也)東分為二水枝津右出焉東南流謂之百尺溝¶
　又東南逕和城北世謂之初丘城非也漢高帝十一¶
　年封郎中公孫昔為侯國(案昔近刻/訛作耳)又東南逕貰城¶
　西(案貰近刻訛/作育下同)漢高帝六年封吕博為侯國百尺溝¶
<pb:KR2k0058_SBCK_010-22a>¶
　東南散流逕歴鄉東而南入泜湖東注衡水也斯洨¶
　水自枝津東逕貰城北又東積而為陂謂之陽縻淵¶
　淵水左納白渠枝水俗謂之泜水水承白渠于藁城¶
　縣之烏子堰(案近刻/脱城字)又東逕肥纍縣之故城南又東¶
　逕陳臺南臺甚寛廣今上陽臺屯居之又東逕新豐¶
　城北按地理志云鉅鹿有新市縣侯國也王莽更之¶
　曰樂市而無新豐之目所未詳矣其水又東逕昔陽¶
　城南世謂之曰直陽城非也本鼓聚矣春秋左傳昭¶
　公十五年晉荀呉帥師伐鮮虞圍鼓三月鼓人請降¶
<pb:KR2k0058_SBCK_010-22b>¶
　穆子曰猶有食色不許軍吏曰獲城而弗取勤民而¶
　頓兵何以事君穆子曰獲一邑而教民怠將焉用邑¶
　也(案近刻無也字有邑以賈怠不如完/舊八字係後人以左傳之文増改)賈怠無卒棄¶
　舊不祥鼓人能事其君我亦能事吾君率義不爽好¶
　惡不愆城可獲也(案近刻無也字有而民知義/所五字亦後人以左傳増改)有死¶
　義而無二心不亦可乎鼓人告食竭力盡而後取之¶
　克鼓而返不戮一人以鼓子鳶鞮歸既獻而返之鼓¶
　子又叛荀呉略東陽使師偽糴負甲息于門外(案近/刻脱)¶
(外/字)襲而滅之以鼓子鳶鞮歸使涉佗守之者也十三¶
<pb:KR2k0058_SBCK_010-23a>¶
　州志曰今其城昔陽亭是矣京相璠曰白狄之别也¶
　下曲陽有鼓聚故鼓子國也白渠枝水又東逕下曲¶
　陽城北(案枝原本及近刻竝/訛作泜復脱下字)又逕安鄉縣故城南地¶
　理志曰侯國也又東逕貰縣(案近刻訛/作育縣)入斯洨水斯¶
　洨水又東逕西梁城南又東北逕樂信縣故城南地¶
　理志鉅鹿屬縣侯國也又東入衡水衡水又北為袁¶
　譚渡蓋譚自鄴往還所由故濟得厥名¶
又東北過下博縣之西¶
　衡水又北逕鄔縣故城東竹書紀年梁惠成王三十¶
<pb:KR2k0058_SBCK_010-23b>¶
　年秦封衛鞅于鄔改名曰商即此是也故王莽改曰¶
　秦聚也地理風俗記曰縣北有鄔阜蓋縣氏之又右¶
　逕下博縣故城西王莽改曰閏博應劭曰太山有博¶
　故此加下漢光武自滹沱南出至此失道不知所以¶
　遇白衣老父曰信都為長安守去此八十里世祖赴¶
　之任光開門納焉漢氏中興始基之矣尋求老父不¶
　得(案老父近刻/訛作父老)議者以為神衡漳又東北歴下博城¶
　西逶迆東北注謂之九䋫(案近刻/訛作爭)西逕樂鄉縣故城¶
　南王莽更之曰樂丘也又東引葭水注之(案近刻作/列葭水注)¶
<pb:KR2k0058_SBCK_010-24a>¶
(也)¶
又東北過阜城縣北又東北至昌亭與滹沱河㑹¶
　經敘阜城于下博之下昌亭之上考地非比于事為¶
　同勃海阜城又在東昌之東故知非也(案後漢安平/國之阜城即)¶
(前漢信都國之昌城故道/元明其非勃海之阜城也)漳水又東北逕武邑郡南¶
　魏所置也又東逕武强縣北又東北逕武隧縣故城¶
　南按史記秦破趙將扈輒于武隧斬首十萬即于此¶
　處也王莽更名桓隧矣白馬河注之水上承滹沱東¶
　逕樂鄉縣北饒陽縣南又東南逕武邑郡北而東入¶
<pb:KR2k0058_SBCK_010-24b>¶
　衡水謂之交津口衡漳又東逕武邑縣故城北王莽¶
　之順桓也晉武帝封子于縣以為王國後分武邑武¶
　隧觀津為武邑郡治此衡漳又東北右合張平口故¶
　溝上承武强淵淵之西南(案此下近/刻衍之字)側水有武强縣¶
　故治故淵得其名焉東觀漢記曰光武拜王梁為大¶
　司空以為侯國耆㝛云邑人有行于途者見一小蛇¶
　疑其有靈持而養之名曰擔生長而吞噬人里中患¶
　之遂捕繫獄擔生負而奔邑淪為湖縣長及吏咸為¶
　魚矣今縣治東北半里許落水淵水又東南結而為¶
<pb:KR2k0058_SBCK_010-25a>¶
　湖又謂之郎君淵耆㝛又言縣淪之日其子東奔又¶
　陷于此故淵得郎君之目矣淵水北通謂之石虎口¶
　又東北為張平澤澤水所泛北決堤口謂之張刀溝¶
　北注衡漳(案近刻訛/作衡河)謂之張平口亦曰張平溝水溢¶
　則南注水耗則輟流衡漳又逕東昌縣故城北經所¶
　謂昌亭也王莽之田昌也俗名之曰東相(案近刻/脱曰字)蓋¶
　相昌聲韻合故致茲誤矣西有昌城故目是城為東¶
　昌矣衡漳又東北左㑹滹沱故瀆謂之合口衡漳又¶
　東北分為二川當其水泆處名之曰李聰渙¶
<pb:KR2k0058_SBCK_010-25b>¶
又東北至樂成陵縣北别出(案近刻訛/作别出北)¶
　衡漳于縣無别出之瀆出縣北者(案近刻/脱出字)乃滹沱别¶
　水分滹沱故瀆之所纒絡也衡漳又東分為二水左¶
　出為向氏口瀆水自此決入也(案近刻訛作溝/水自始決水也)衡漳¶
　又東逕弓高縣故城北漢文帝封韓王信之子韓隤¶
　當(案近刻訛作高帝封/韓信兄子韓隤當)為侯國王莽之樂成亭也衡¶
　漳又東北右合柏梁溠水上承李聰渙東北為柏梁¶
　溠東逕蒲領縣故城南(案蒲近刻/訛作扶)漢武帝元朔三年¶
　封廣川惠王子劉嘉(案近刻/脱惠字)為侯國地理風俗記云¶
<pb:KR2k0058_SBCK_010-26a>¶
　脩縣西北八十里有蒲領鄉故縣也又東北㑹桑社¶
　枝津(案社近刻訛/作杜下同)又東北逕弓高城北又東注衡漳¶
　謂之柏梁口衡漳又東北右㑹桑社溝溝上承從陂¶
　世稱盧達從薄亦謂之摩訶河(案近刻訛/作訶摩河)東南通淸¶
　河西北達衡水春秋雨泛(案此下近刻有漳澤/津渚今五字係衍文)觀津¶
　城北方二十里盡為澤藪蓋水所鍾也其瀆逕觀津¶
　縣故城北樂毅自燕降趙封之于此邑號望諸君王¶
　莽之朔定亭也又南屈東逕竇氏青山南側堤東出¶
　青山即漢文帝竇后父少翁冢也少翁是縣人(案近/刻脱)¶
<pb:KR2k0058_SBCK_010-26b>¶
(少翁二字作/即是縣人)遭秦之亂漁釣隠身墜淵而死景帝立¶
　后遣使者填以葬父起大墳于觀津城東南故民號¶
　曰青山也又東逕董仲舒廟南仲舒廣川人也世猶¶
　謂之董府君祠春秋禱祭不輟舊溝又東逕脩市縣¶
　故城北(案脩近刻訛/作循下同)漢宣帝本始四年封淸河綱王¶
　子劉寅為侯國王莽更之曰居寧也俗謂之温城非¶
　也地理風俗記曰脩縣西北二十里有脩市城故縣¶
　也又東㑹從陂陂水南北十里東西六十步子午潭¶
　漲淵而不流亦謂之桑社淵從陂南出夾堤東派逕¶
<pb:KR2k0058_SBCK_010-27a>¶
　脩縣故城北東合清漳漳泛則北注澤盛則南播津¶
　流上下互相逕通(案近刻/訛作道)從陂北出東北分為二川¶
　一川北逕弓高城西而北注柏梁溠一川東逕弓高¶
　城南又東北楊津溝水出焉(案楊近刻作陽下同又/此下原本及近刻有左)¶
(瀆北入衡漳謂之楊決口凡十一/字係後條注文訛舛在此今刪)衡水東逕阜城縣¶
　故城北樂成縣故城南河間郡治地理志曰故趙也¶
　漢文帝二年(案近刻脱/此二字)别為國應劭曰在兩河之間¶
　也景帝九年封子德為河間王是為獻王王莽更名¶
　郡曰朔定縣曰陸信褚先生曰漢宣帝地節三年封¶
<pb:KR2k0058_SBCK_010-27b>¶
　大將軍霍光兄子山為侯國也章帝(案近刻訛作/漢宣帝三字)封¶
　子開于此桓帝(案桓帝上近/刻亦衍漢字)追尊祖父孝王開為孝¶
　穆王以其邑奉山陵故加陵曰樂成陵也(案近刻/脱成字)今¶
　城中有故池方八十步舊引衡水北入城注池池北¶
　對層臺基隍荒蕪示存古意也¶
又東北過成平縣南(案近刻此下有/合淸河三字)¶
　衡漳又東逕建成縣故城南(案漳近刻/訛作津)按地理志故¶
　屬勃海郡褚先生曰漢昭帝元鳳三年封丞相黄霸¶
　為侯國也成平縣故城在北漢武帝元朔三年封河¶
<pb:KR2k0058_SBCK_010-28a>¶
　間獻王子劉禮為侯國王莽之澤亭也城南北相直¶
　衡漳又東右㑹楊津溝水水自陂(案此三字近刻/訛作自澤水)東¶
　逕阜城南地理志勃海有阜城縣王莽更名吾城者¶
　非經所謂阜城也建武十五年世祖更封大司馬王¶
　梁為侯國楊津溝水又東北逕建成縣左入衡水謂¶
　之楊津口衡漳又東左㑹滹沱别河故瀆又東北入¶
　淸河謂之合口又逕南皮縣之北皮亭而東北逕浮¶
　陽縣西東北注也(案近刻/訛作之)¶
又東北過章武縣西又東北過平舒縣南東入海¶
<pb:KR2k0058_SBCK_010-28b>¶
　淸漳逕章武縣故城西(案逕近/刻作自)故濊邑也枝瀆出焉¶
　謂之濊水東北逕參户亭(案户近刻訛/作后下同)分爲二瀆應¶
　劭曰平舒縣西南五十里有參户亭故縣也世謂之¶
　平虜城枝水又東注謂之蔡伏溝又東積而爲淀一¶
　水逕亭北又逕東平舒縣故城南代郡有平舒城故¶
　加東地理志勃海之屬縣也魏土地記曰章武郡治¶
　故世以爲章武故城非也又東北分爲二水一右出¶
　爲淀(案一下近/刻有水字)一水北注滹沱謂之濊口淸漳亂流¶
　而東注于海¶
<pb:KR2k0058_SBCK_010-29a>¶
淸漳水出上黨沾縣西北少山大要谷(案要近刻/訛作黽)南過¶
縣西又從縣南屈¶
　淮南子曰淸漳出謁戾山(案謁近/刻作揭)高誘云山在沾縣¶
　今清漳出沾縣故城東北俗謂之沾山(案近刻訛/作漳山)後¶
　漢分沾縣為樂平郡(案近刻/脱後字)治沾縣水出樂平郡沾¶
　縣界故晉太康地記曰樂平縣舊名沾縣(案近刻訛/作舊名淸)¶
(漳/縣)漢之故縣矣(案近刻/脱縣字)其山亦曰鹿谷山水出大要¶
　谷南流逕沾縣故城東不歴其西也又南逕昔陽城¶
　左傳昭公十二年晉荀呉偽㑹齊師者假道于鮮虞¶
<pb:KR2k0058_SBCK_010-29b>¶
　遂入昔陽杜預曰樂平沾縣東有昔陽城者是也其¶
　水又南得梁榆水口水出梁榆城西大嵰山水有二¶
　源北水東南流逕其城東南注于南水(案近刻/脱于字)南水¶
　亦出西山東逕文當城北又東北逕梁榆城南即閼¶
　與故城也秦伐趙閼與(案趙近刻/訛作韓)惠文王使趙奢救¶
　之奢納許歴之説破秦于閼與謂此也司馬彪袁山¶
　松郡國志竝言涅縣有閼與聚盧諶征艱賦曰訪梁¶
　榆之虚郭弔閼與之舊都(案近刻/訛作平)闞駰亦云閼與今¶
　梁榆城是也(案闞駰二字近/刻訛作桓字)漢高帝八年封馮解散¶
<pb:KR2k0058_SBCK_010-30a>¶
　為侯國(案近刻作為閼氏侯國/當是後人據史記所增)其水左合北水(案左/近刻)¶
(訛作/右)北水又東南入于淸漳淸漳又東南與轑水相¶
　得轑水出轑陽縣西北轑山(案轑陽近刻訛/作轑河下同)南流逕¶
　轑陽縣故城西南東流至粟城注于淸漳也¶
東過涉縣西屈從縣南(案涉近刻作沙漢志亦作沙沙/涉字形相似而三國志有涉長)¶
(之稱今/從原本)¶
　按地理志魏郡之屬縣也漳水于此有涉河之稱蓋¶
　名因地變也(案近刻脱/河字蓋字)¶
東至武安縣南黍窖邑入于濁漳¶
<pb:KR2k0058_SBCK_010-30b>¶
¶
水經注卷十¶
