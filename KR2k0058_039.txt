# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.761770
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB02n0046-039水經注-卷第三十九.
<pb:KR2k0058_SBCK_039-1a>¶
水經注卷三十九¶
　　　　　後　魏　酈　道　元　撰¶
　　洭水　深水　鍾水　耒水¶
　　洣水　漉水　瀏水　㵋水¶
　　贛水　廬江水¶
洭水出桂陽縣盧聚(作滙下同/案洭近刻訛)¶
　水出桂陽縣西北上驛山盧溪爲盧溪水東南流逕¶
　桂陽縣故城謂之洭水地理志曰洭水出桂陽南至¶
　四㑹是也(惟含洭不誤師古曰洭音匡/案洭今漢書桂陽下訛作匯)洭水又東南¶
<pb:KR2k0058_SBCK_039-1b>¶
　流(㑹是八字卽上文訛衍重出/案此下近刻有出桂陽南至四)嶠水注之水出都¶
　嶠之溪(之水出都七字/案近刻脫嶠水注)溪水下流厯峽南出是峽¶
　謂之貞女峽峽西岸髙巖名貞女山山下際有石如¶
　人形高七尺狀如女子故名貞女峽古來相傳有數¶
　女取螺于此遇風雨晝晦忽化爲石斯誠巨異難以¶
　聞信但啓生石中摰呱空桑抑斯類矣物之變化寜¶
　以理求乎溪水又合洭水洭水又東南入陽山縣右¶
　合漣口水源出縣西北百一十里石塘村東南流(東/案)¶
(作村之/南近刻訛)水側有豫章木本徑可二丈(訛作逕/案徑近刻)其¶
<pb:KR2k0058_SBCK_039-2a>¶
　株根猶存伐之積載而斧跡若新羽族飛翔不息其¶
　旁衆枝飛散逺集鄉亦不測所如惟見一枝獨在含¶
　洭水矣(下舛誤未詳/案衆枝飛散已)漣水東南流注于洭洭水又¶
　東南流而右與斟水合(訛作又/案右近刻)水導源近出東巖¶
　下穴口若井一日之中十溢十竭信若潮流而注洭¶
　水洭水又南逕陽山縣故城西(陽山二字/案近刻脱)耆舊傳曰¶
　徃昔縣長臨縣輒遷擢超級大史逕觀言勢使然(勢/案)¶
(作摰/近刻訛)掘斷連岡流血成川城因傾阤遂卽傾敗閣¶
　下大鼓飛上臨武乃之桂陽追號聖鼓自陽山達乎¶
<pb:KR2k0058_SBCK_039-2b>¶
　桂陽之武歩驛所至循聖鼓道也其道如塹迄于鼓¶
　城矣洭水又逕陽山縣南縣故含洭縣之桃鄉孫晧¶
　分立爲縣也洭水又東南流也¶
東南過含洭縣¶
　應劭曰洭水東北入沅瓚注漢書沅在武陵去洭遠¶
　又隔湘水不得入沅洭水東南左合翁水水出東北¶
　利山湖湖水廣圓五里潔踰凡水西南流注于洭謂¶
　之翁水口口已下東岸有聖鼔杖(作枝下同/案近刻訛)卽陽山¶
　之鼔杖也横在川側雖衝波所激未嘗移動百鳥翔¶
<pb:KR2k0058_SBCK_039-3a>¶
　鳴莫有萃者船人上下以篙撞者(訛作蒿種/案篙撞近刻)輒有¶
　瘧疾洭水又東南左合陶水水東出堯山(脫水字/案近刻)山¶
　盤紆數百里有赭嵒迭起冠以靑林與雲霞亂采山¶
　上有白石英山下有平陵有大堂基耆舊云堯行宫¶
　所陶水西逕縣北右注洭水洭水又逕含洭縣西王¶
　歆始興記曰縣有白鹿城城南有白鹿岡咸康中郡¶
　民張魴爲縣有善政白鹿來游故城及岡竝卽名焉¶
南出洭浦關爲桂水(水同名而南北異流/案此與鍾水注内之桂)¶
　關在中㝛縣洭水出關右合溱水謂之洭口山海經¶
<pb:KR2k0058_SBCK_039-3b>¶
　謂之湟水徐廣曰湟水一名洭水出桂陽通四㑹亦¶
　曰漼水也漢武帝元鼎元年路博德爲伏波將軍征¶
　南越出桂陽下湟水卽此水矣桂水其别名也¶
深水出桂陽盧聚¶
　吕忱曰深水一名邃水導源盧溪西入營水亂流營¶
　波同注湘津許愼云深水出桂陽南平縣也經書桂¶
　陽者縣本𨽻桂陽郡(刻有也字/案縣下近)後割屬始興縣有盧¶
　溪盧聚山在南平縣之南九疑山東也¶
西北過零陵營道縣南又西北過營浦縣南又西北過¶
<pb:KR2k0058_SBCK_039-4a>¶
泉陵縣西北七里至燕室邪入于湘¶
　水上有燕室丘亦因爲聚名也其下水深不測號曰¶
　龍淵(刻作泉/案淵近)¶
鍾水出桂陽南平縣都山(作部下同/案都近刻訛)北過其縣東又¶
東北過宋渚亭又北過鍾亭與漼水合¶
　都山卽都龐之嶠(龍又嶠下有也字/案都龐近刻訛作部)五嶺之第三¶
　嶺也鍾水卽嶠水也庾仲初曰嶠水南入始興溱水¶
　注于海北入桂陽湘水注于江是也(者洭水北入湘/案南入溱注海)¶
(嶠水近刻溱訛作漼/注江者鍾水此綂稱)漼水卽桂水也(作雞下同/案漼近刻訛)漼¶
<pb:KR2k0058_SBCK_039-4b>¶
　桂聲相近故字隨讀變經仍其非矣桂水出桂陽縣¶
　北界山山壁髙聳三面特峻石泉懸注瀑布而下北¶
　逕南平縣而東北流屆鍾亭右㑹鍾水通爲桂水也¶
　故應劭曰桂水出桂陽東北入湘¶
又北過魏寜縣之東¶
　魏寜故陽安也晉太康元年改曰晉寜縣在桂陽郡¶
　東百二十里縣南西二面阻帶淸溪桂水無出縣東¶
　理蓋縣邑流移今古不同故也¶
又北入于湘(文連接又下有東字/案此五字近刻與上經)¶
<pb:KR2k0058_SBCK_039-5a>¶
耒水出桂陽郴縣南山¶
　耒水發源出汝城縣東烏龍白騎山西北流逕其縣¶
　北西流三十里中有十四瀨各數百歩濬流奔急竹¶
　節相次亦爲行旅㴑渉之艱難也又西北逕晉寜縣¶
　北又西左合淸溪水口水出縣東黄皮山西南流厯¶
　縣南又西北注于耒水汝城縣在郡東三百餘里(近/案)¶
(里訛作里餘/刻脫城字餘)山又在縣東耒水無出南山理也¶
又北過其縣之西¶
　縣有淥水出縣東俠公山(訛作侯/案俠近刻)西北流而南屈¶
<pb:KR2k0058_SBCK_039-5b>¶
　注于耒謂之程鄉溪郡置酒官醖于山下名曰程酒¶
　獻同酃也耒水又西黄水注之水出縣西黄岑山山¶
　則騎田之嶠五嶺之第二嶺也黄水東北流按盛𢎞¶
　之云衆山水出注于大溪號曰横流溪溪水甚小冬¶
　夏不乾俗亦謂之爲貪泉飲者輒冒于財賄同于廣¶
　州石門貪流矣亷介爲二千石則不飲之昔呉𨼆之¶
　挹而不亂(訛作辭/案近刻)貪豈謂能渝其貞乎(作汙貞訛作/案近刻渝訛)¶
(眞)蓋亦惡其名也劉澄之謂爲一涯溪通四㑹殊爲¶
　孟浪而不悉也庾仲初云嶠水南入始興溱水注海¶
<pb:KR2k0058_SBCK_039-6a>¶
　卽黄岑水入武溪者也北水入桂陽湘水注于大江¶
　卽是水也右則千秋水注之(訛作又側/案右則近刻)水出西南¶
　萬歳山山有石室室中有鍾乳山上悉生靈夀木溪¶
　下卽千秋水也水側民居號萬歳村其水下合黄水¶
　黄水又東北逕其縣東右合除泉水水出縣南湘陂¶
　村村有圓水廣圓可二百歩一邊暖一邊冷冷處極¶
　清綠淺則見石深則見底暖處水白且濁𤣥素旣殊¶
　涼暖亦異厥名除泉其猶江乘之半湯泉也水盛則¶
　瀉黄溪水耗則津徑輟流郴舊縣也桂陽郡治也漢¶
<pb:KR2k0058_SBCK_039-6b>¶
　髙帝二年分長沙置地理志曰桂水所出因以名也¶
　王莾更名南平縣曰宣風項羽遷義帝所築也縣南¶
　有義帝冢内有石虎(訛作白/案石近刻)因呼爲白虎郡東觀¶
　漢記曰茨充字子河爲桂陽太守民惰嬾少麤履(麤/案)¶
(作鹿/近刻訛)足多剖裂茨教作履今江南知織履皆充之¶
　教也黄溪東有馬嶺山高六百餘丈廣圓四十許里¶
　漢末有郡民蘇眈栖遊此山桂陽列仙傳云眈郴縣¶
　人少孤養母至孝言語虚無時人謂之癡常與衆兒¶
　共牧牛更直爲帥錄牛無散每至眈爲帥牛輒徘徊¶
<pb:KR2k0058_SBCK_039-7a>¶
　左右不逐自還衆兒曰汝直牛何道不走&KR0088;眈曰非¶
　汝曹所知卽面辭母云受性應仙當違供養涕泗又¶
　說(作曰/案近刻)年將大疫死者略半穿一井飲水(刻訛作/案一近)¶
(二)可得無恙如是有哭聲甚哀後見眈乘白馬還此¶
　山中百姓爲立壇祠民安歳登民因名爲馬嶺山黄¶
　水又北流注于耒水謂之郴口耒水又西逕華山之¶
　隂亦曰華石山孤峰特聳枕帶雙流東則黄溪耒水¶
　之交㑹也耒水東流沿注不得北過其縣西也兩岸¶
　連山石泉懸溜行者輒徘徊留念情不極已也¶
<pb:KR2k0058_SBCK_039-7b>¶
又北過便縣之西¶
　縣故惠帝封長沙王子呉淺爲侯國王莽之便屏也¶
　縣界有温泉水在郴縣之西北左右有田數千畮(千/案)¶
(作十/近刻)資之以漑常以十二月下種明年三月榖熟度¶
　此水冷不能生苖温水所漑年可三登其餘波散流¶
　入于耒水也¶
又西北過耒陽縣之東¶
　耒陽舊縣也蓋因水以制名王莽更名南平亭東傍¶
　耒水水東肥南有郡故城縣有溪水(訛作漢/案溪近刻)東出¶
<pb:KR2k0058_SBCK_039-8a>¶
　侯計山其水淸澈冬温夏冷西流謂之肥川川之北¶
　有盧塘(訛作石/案有近刻)塘池八頃其深不測有大魚常至¶
　五月輒一奮躍水湧數丈波襄四陸細魚奔迸隨水¶
　登岸不可勝計又云大魚將欲鼓作諸魚皆浮聚水¶
　側注(有脫誤/案此三字)西北逕蔡洲洲西卽蔡倫故宅傍有¶
　蔡子池倫漢黄門(刻衍郎字/案此下近)順帝之世擣故魚網爲¶
　紙用代簡素自其始也¶
又北過酃縣東¶
　縣有酃湖湖中有洲洲上民居彼人資以給釀酒甚¶
<pb:KR2k0058_SBCK_039-8b>¶
　醇美謂之酃酒歳常貢之湖邊尚有酃縣故治西北¶
　去臨承縣十五里(刻有此字/案西北上近)從省隸(十年省酃縣/案宋太元二)¶
(上當冇脫文/入臨承此三字)十三州志曰大别水南出耒陽縣太¶
　山北至酃縣入湖也¶
北入于湘¶
　耒水西北至臨承縣而右注湘水謂之耒口也¶
洣水出荼陵縣上鄉西北過其縣西¶
　水出江州安成郡廣興縣太平山(訛作城/案成近刻)西北流¶
　逕荼陵縣之南漢武帝元朔四年封長沙定王子節¶
<pb:KR2k0058_SBCK_039-9a>¶
　侯訢之邑也王莽更名聲鄉矣洣水又屈而過其縣¶
　西北流注也地理志謂之泥水者也¶
又西北過攸縣南¶
　攸水出東南安成郡安復縣封侯山西北流逕其縣¶
　北縣北帶攸溪蓋卽溪以名縣也漢武帝元朔四年¶
　封長沙定王子則爲攸輿侯卽地理志所謂攸縣者¶
　也攸水又西南流入荼陵縣入于洣水也¶
又西北過隂山縣南¶
　縣本陽山縣也縣東北猶有陽山故城卽長沙孝王¶
<pb:KR2k0058_SBCK_039-9b>¶
　子宗之邑也言其勢王故塹山堙谷改曰隂山縣縣¶
　上有容水自侯曇山下注洣水謂之容口水有大穴¶
　容一百石水出于此因以名焉洣水又西北逕其縣¶
　東又西逕厯口縣有厯水(刻訛在容口下/案此十八字近)下注洣謂¶
　之厯口洣水又西北與洋湖水㑹水出縣西北樂藪¶
　岡下洋湖湖去岡七里湖水下注洣謂之洋湖口洣¶
　水東北有峩山縣東北又有武陽龍尾山竝仙者羽¶
　化之處上有仙人及龍馬跡于其處得遺詠雖神栖¶
　白雲屬想芳流藉念泉鄉遺詠在兹(訛作味/案詠近刻)覽其¶
<pb:KR2k0058_SBCK_039-10a>¶
　餘誦依然息遠匪直邈想霞蹤愛其文詠可念故端¶
　牘抽札以詮其詠其略曰登武陽觀樂藪峩嶺千蕤¶
　洋湖口命蜚螭駕白駒臨天水心踟蹰千載後不知¶
　如蓋勝賞神鄉秀情超拔矣¶
又西北入于湘¶
漉水出醴陵縣東漉山西過其縣南¶
　醴陵縣高后四年封長沙相侯越爲國縣南臨淥水¶
　水東出安城鄉翁陵山余謂漉淥聲相近(脫聲字/案近刻)後¶
　人藉便以淥爲稱雖翁陵名異而卽麓是同¶
<pb:KR2k0058_SBCK_039-10b>¶
屈從縣西西北流至漉浦注入于湘¶
瀏水出臨湘縣東南瀏陽縣西北過其縣東北與澇水¶
合(作澇溪水/案澇水近刻)¶
　瀏水出縣東江州豫章縣首裨山導源西北流逕其¶
　縣南縣憑溪以卽名也又西北注于臨湘縣也¶
西入于湘¶
㵋水出豫章艾縣¶
　春秋左氏傳曰呉公子慶忌諫夫差不納居于艾是¶
　也王莽更名治翰¶
<pb:KR2k0058_SBCK_039-11a>¶
西過長沙羅縣西¶
　羅子自枝江徒此世猶謂之爲羅侯城也(此二字/案近刻脫)¶
　㵋水又西流積而爲陂謂之町湖也¶
　又西至累石山入于湘水(脫至字/案近刻)¶
　累石山在北亦謂之五木山山方尖如五木狀故俗¶
　人藉以名之山在羅口北㵋水又在羅水南流注于¶
　湘謂之東町口者也¶
贛水出豫章南野縣西北過贛縣東¶
　山海經曰贛水出聶都山東北流注于江入彭澤西¶
<pb:KR2k0058_SBCK_039-11b>¶
　也班固稱南野縣彭水所發東入湖漢水庾仲初謂¶
　大庾嶠水北入豫章注于江者也地理志曰豫章水¶
　出贛縣西南而北入江蓋控引衆流總成一川雖稱¶
　謂有殊言歸一水矣故後漢郡國志曰贛有豫章水¶
　雷次宗云似因此水爲其地名雖十川均流而此源¶
　最逺故獨受名焉劉澄之曰縣東南有章水西有貢¶
　水縣治二水之間二水合贛字因以名縣焉是爲謬¶
　也(水句之下是字上又衍西字/案此四字近刻訛在西有貢)劉氏專以字說水而¶
　不知遠失其實矣(刻衍水字/案其下近)豫章水導源東北流逕¶
<pb:KR2k0058_SBCK_039-12a>¶
　南野縣北贛川石阻水急行難傾波委注六十餘里¶
　又北(此二字/案近刻脫)逕贛縣東縣卽南康郡治晉太康五¶
　年分廬江立豫章水右㑹湖漢水水出雩都縣導源¶
　西北流逕金雞石其石孤竦臨川(作臨水/案近刻)耆老云時¶
　見金雞出于石上故石取名焉湖漢水又西北逕贛¶
　縣東西入豫章水也¶
又西北過廬陵縣西¶
　廬陵縣卽王莽之桓亭也十三州志稱廬水西出長¶
　沙安成縣(訛作復/案成近刻)武帝元光六年封長沙定王子¶
<pb:KR2k0058_SBCK_039-12b>¶
　劉蒼爲侯國卽王莽之用成也(書作思/案用漢)呉寳鼎中立¶
　以爲安成郡(訛作城/案成近刻)東至廬陵入湖漢水也¶
又東北過石陽縣西¶
　漢和帝永平九年分廬陵立漢獻帝初平二年呉長¶
　沙桓王立廬陵郡治此豫章水又逕其郡南城中有¶
　井其水色半淸半黄黄者如灰汁取作飲粥悉皆金¶
　色而甚芬香¶
又東北過漢平縣南又東北過新淦縣西¶
　牽水西出宜春縣漢武帝元光六年封長沙定王子¶
<pb:KR2k0058_SBCK_039-13a>¶
　劉成爲侯國王莽之脩曉也(訛作循/案脩近刻)牽水又東逕¶
　呉平縣舊漢平也晉太康元年改爲呉平矣牽水又¶
　東逕新淦縣卽王莽之偶亭而注于豫章水湖漢及¶
　贛竝通稱也又淦水出其縣下注于贛水¶
又北過南昌縣西¶
　旴水出南城縣(訛作宫/案城近刻)西北流逕南昌縣南西注¶
　贛水又有濁水注之水出康樂縣故陽樂也濁水又¶
　東逕望蔡縣縣因汝南上蔡民萍居此土晉太康元¶
　年改爲望蔡縣濁水又東逕建成縣漢武帝元光四¶
<pb:KR2k0058_SBCK_039-13b>¶
　年封長沙定王子劉拾爲侯國王莽更名之曰多聚¶
　也縣出燃石異物志曰石色黄白而理疎以水灌之¶
　便熱以鼎著其上炊足以熟置之則冷灌之則熱如¶
　此無窮元康中雷孔章入洛賫石以示張公張公曰¶
　此謂燃石于是乃知其名濁水又東至南昌縣東流¶
　入于贛水贛水又厯白社西有徐孺子墓呉嘉禾中¶
　太守長沙徐熙于墓隧種松太守南陽謝景于墓側¶
　立碑永安中太守梁郡夏侯嵩于碑傍立思賢亭松¶
　大合抱亭世脩治至今謂之聘君亭也贛水又北厯¶
<pb:KR2k0058_SBCK_039-14a>¶
　南塘塘之東有孺子宅際湖南小洲上孺子名稺南¶
　昌人高尚不仕太尉黄瓊辟不就桓帝問尚書令陳¶
　蕃徐稺袁閎誰爲先後蕃答稱袁生公族不鏤自雕¶
　至于徐稺傑出薄域故宜爲先桓帝傋禮徴之不至¶
　太原郭林宗有母憂稺往弔之置生芻于廬前而去¶
　衆不知其故林宗曰必孺子也詩云生芻一束其人¶
　如玉吾無德以堪之年七十二卒贛水又逕谷鹿洲¶
(訛作州/案近刻)卽蓼子洲也(此五字/案近刻脫)舊作大艑處贛水又¶
　北逕南昌縣故城西(脫故字/案近刻)于春秋屬楚卽令尹子¶
<pb:KR2k0058_SBCK_039-14b>¶
　蕩師于豫章者也秦以爲廬江南部漢髙祖六年始¶
　命陳嬰以爲豫章郡治此卽陳嬰所築也(本及近刻/案陳嬰原)¶
(年表稱堂邑侯陳嬰定豫章漢書同/竝訛作灌嬰今改正史記髙祖功臣侯)王莽更名縣¶
　曰宜善郡曰九江焉劉歆云湖漢等九水入彭蠡故¶
　言九江矣陳蕃爲太守署徐稺爲功曹蕃在郡不接¶
　賔客惟稺來特設一榻去則懸之此卽懸榻處也建¶
　安中更名西安晉又名爲豫章城之南門曰松陽門¶
　門内有樟樹高七丈五尺大二十五圍枝葉扶疎垂¶
　䕃數畮應劭漢官儀曰豫章樟樹生庭中(訛作郡/案樟近刻)¶
<pb:KR2k0058_SBCK_039-15a>¶
　故以名郡矣此樹嘗中枯逮晉永嘉中一旦更茂豐¶
　蔚如初咸以爲中宗之祥也禮斗威儀曰君政訟平¶
　豫樟常爲生太興中元皇果興大業于南故郭景純¶
　南郊賦云弊樟擢秀于祖邑是也以宣王祖爲豫章¶
　故也贛水北出際西北厯度支歩是晉度支校尉立¶
　府處步卽水渚也贛水又逕郡北爲津步步有故守¶
　賈萌廟萌與安侯張普爭地爲普所害卽日靈見津¶
　渚故民爲立廟焉水之西岸有盤石謂之石頭津步¶
　之處也西行二十里曰散原山疊嶂四周杳邃有趣¶
<pb:KR2k0058_SBCK_039-15b>¶
　晉隆安末沙門竺曇顯建精舍于山南僧徒自逺而¶
　至者相繼焉西北五六里有洪井飛流懸注其深無¶
　底舊說洪崖先生之井也北五六里有風雨池言山¶
　高瀨激激著樹木霏散遠灑若雨西有鸞岡洪崖先¶
　生乘鸞所憩泊也岡西有鵠嶺云王子喬控鵠所逕¶
　過也(訛作鶴/案鵠近刻)有二崖號曰大蕭小蕭言蕭史所遊¶
　萃處也雷次宗云此乃繫風捕影之論㨿實本所未¶
　辯聊記竒聞以廣井魚之聽矣又按謝莊詩莊常遊¶
　豫章觀井賦詩言鸞岡四周有水謂之鸞陂似非虚¶
<pb:KR2k0058_SBCK_039-16a>¶
　論矣東大湖十里二百二十六步北與城齊南緣迴¶
　折至南塘本通章江(水通大江/案近刻訛作)増減與江水同漢¶
　永元中太守張躬築塘以通南路兼遏此水冬夏不¶
　増減水至清深魚甚肥美每于夏月江水溢塘而過¶
　民居多被水害至宋景平元年太守蔡君西起堤開¶
　塘爲水門水盛旱則閉之(脫旱字/案近刻)内多則洩之自是¶
　居民少患矣贛水又東北逕王步步側有城云是孫¶
　奮爲齊王鎭此城之(刻衍渚字/案此下近)今謂之王步蓋齊王¶
　之渚步也郡東南二十餘里又有一城號曰齊王城¶
<pb:KR2k0058_SBCK_039-16b>¶
　築道相通蓋其離宫也贛水又北逕南昌左尉廨西¶
　漢成帝時九江梅福為南昌尉居此後福一旦捨妻¶
　子去九江傳云得仙贛水又北逕龍沙西沙甚潔白¶
　高峻而阤有龍形連亘五里中舊俗九月九日升髙¶
　處也昔有人于此沙得故冢刻塼題云西去江七里¶
　半筮言其吉卜言其凶而今此冢垂没于水所謂筮¶
　短龜長也贛水又逕椒丘城下建安四年孫䇿所築¶
　也贛水又厯釣圻邸閣下度支校尉治太尉陶侃移¶
　置此也舊夏月邸閣前洲没去浦遠景平元年校尉¶
<pb:KR2k0058_SBCK_039-17a>¶
　豫章因運出之力于渚次聚石為洲長六十餘丈洲¶
　裏可容數十舫贛水又北逕鄡陽縣王莽之豫章縣¶
　也餘水注之水東出餘汗縣王莽名之曰治干也餘¶
　水北至鄡陽縣注贛水贛水又與鄱水合水出鄱陽¶
　縣東西逕其縣南武陽鄉也地有黄金采(刻衍可字/案金下近)¶
　王莽改曰鄉亭孫權以建安十五年分為鄱陽郡鄱¶
　水又西流注于贛(脫鄱字/案近刻)又有繚水入焉(訛作僚下/案繚近刻)¶
(同)其水導源建昌縣漢元帝永光二年分海昬立繚¶
　水東逕新呉縣漢中平中立繚水又逕海昬縣王莽¶
<pb:KR2k0058_SBCK_039-17b>¶
　更名宜生謂之上繚水又謂之海昬江分爲二水縣¶
　東津上有亭爲濟渡之要其水東北逕昌邑城(刻脫/案近)¶
(字/城)而東出豫章大江謂之慨口昔漢昌邑王之封海¶
　昬也每乘流東望輒憤慨而還世因名焉其一水枝¶
　分别注入于循水也¶
又北過彭澤縣西¶
　循水出艾縣西(水近刻西訛作而/案循水漢志作脩)東北逕豫寜縣(豫/案)¶
(衍章字/下近刻)故西安也晉太康元年更從今名循水又東¶
　北逕永循縣漢靈帝中平二年立循水又東北注贛¶
<pb:KR2k0058_SBCK_039-18a>¶
　水其水總納十川同臻一瀆(訛作湊/案臻近刻)俱注于彭蠡¶
　也¶
北入于江¶
　大江南贛水總納洪流東西四十里淸潭遠漲(潭上/案淸)¶
(而字/近刻有)綠波凝淨而㑹注于江川¶
廬江水出三天子都北過彭澤縣西北入于江¶
　山海經三天子都一曰天子鄣王彪之廬山賦敘曰¶
　廬山彭澤之山也雖非五嶽之數穹隆嵯峩寔峻極¶
　之名山也孫放廬山賦曰尋陽郡南有廬山九江之¶
<pb:KR2k0058_SBCK_039-18b>¶
　鎭也臨彭蠡之澤接平敞之原(訛作按/案接近刻)開山圖曰¶
(脫開字/案近刻)山四方周四百餘里疊鄣之巖萬仞懷靈抱¶
　異苞諸仙迹豫章舊志曰廬俗字君孝本姓匡父東¶
　野王共鄱陽令吳芮佐漢定天下而亡漢封俗于鄡¶
　陽曰越廬君俗兄弟七人皆好道術遂寓精于宫亭¶
　之山(洞庭之山/案近刻訛作)故世謂之廬山漢武帝南巡覩山¶
　以爲神靈封俗大明公遠法師廬山記曰殷周之際¶
　匡俗先生受道仙人(訛作奚/案受近刻)共遊此山時人謂其¶
　所止爲神仙之廬因以名山矣又按周景式曰廬山¶
<pb:KR2k0058_SBCK_039-19a>¶
　匡俗字子孝本東里子出周武王時生而神靈屢逃¶
　徵聘廬于此山時人敬事之俗後仙化空廬猶存弟¶
　子覩室悲哀哭之旦暮事同烏號(脫事字/案近刻)世稱廬君¶
　故山取號焉斯耳傳之談非實證也故豫章記以廬¶
　爲姓因廬以氏周氏遠師或託廬慕爲辭(訛作墓/案慕近刻)¶
　假憑廬以託稱(訛作虚/案廬近刻)二證旣違二情互爽(情近/案二)¶
(三情/刻作)按山海經創之大禹(訛作志/案之近刻)記錄遠矣故海¶
　内東經曰廬江出三天子都入江彭澤西是曰廬江¶
　之名山水相依互舉殊稱明不因匡俗始正是好事¶
<pb:KR2k0058_SBCK_039-19b>¶
　君子强引此類用成章句耳又按張華博物志曹著¶
　傳其神自云姓徐受封廬山後吳猛經過山神迎猛¶
　猛語曰君王此山近六百年符命已盡不宜久居非¶
　據猛又贈詩云仰矚列仙館俯察王神宅曠載暢幽¶
　懷傾蓋付三益此乃神道之事亦有換轉理難詳矣¶
　吳猛隱山得道者也尋陽記曰廬山上有三石梁長¶
　數十丈廣不盈尺杳然無底吳猛將弟子登山過此¶
　梁見一翁坐桂樹下以玉杯承甘露漿與猛又至一¶
　處見數人爲猛設玉膏猛弟子竊一寳欲以來示世¶
<pb:KR2k0058_SBCK_039-20a>¶
　人梁卽化如指猛使送寳還手牽弟子令閉眼相引¶
　而過其山川明淨風澤淸曠氣爽節和土沃民逸嘉¶
　遯之士繼響窟巖龍潛鳯采之賢往者忘歸矣秦始¶
　皇漢武帝及太史公司馬遷咸升其巖望九江而眺¶
　鍾彭焉廬山之北有石門水水出嶺端有雙石髙竦¶
　其狀若門因有石門之目焉水導雙石之中懸流飛¶
　瀑近三百許步下散漫十許步上望之連天(近刻訛/案十許)¶
(數/作千)若曳飛練于霄中矣下有盤石可坐數十人冠¶
　軍將軍劉敬宣每登陟焉其水厯澗逕龍泉精舍南¶
<pb:KR2k0058_SBCK_039-20b>¶
　太元中沙門釋慧遠所建也其水下入江南嶺卽彭¶
　蠡澤西天子鄣也峯隥險峻人跡罕及嶺南有大道¶
　順山而下有若畫焉傳云匡先生所通至江道(近刻/案通)¶
(遊/訛作)巖上有宫殿故基者三以次而上最上者極于¶
　山峯山下又有神廟號曰宫亭廟故彭湖亦有宫亭¶
　之稱焉余按爾雅云大山曰宫宫之爲名蓋起于此¶
　不必一由三宫也山廟甚神能分風擘流住舟遣使¶
　行旅之人過必敬祀而後得去故曹毗詠云分風爲¶
　貳擘流爲兩昔吳郡太守張公直自守徵還道由廬¶
<pb:KR2k0058_SBCK_039-21a>¶
　山子女觀祠婢指女戲妃像人其妻夜夢致聘怖而¶
　遽發明引中流而船不行合船驚懼曰愛一女而合¶
　門受禍也公直不忍遂令妻下女于江其妻布席水¶
　上以其亡兄女代之而船得進公直方知兄女怒妻¶
　曰吾何面目于當世也(脫目字/案近刻)復下己女于水中將¶
　渡遙見二女于岸側(訛作逕/案遙近刻)傍有一吏立曰吾廬¶
　君主簿敬君之義悉還二女故干寳書之于感應焉¶
　山東有石鏡照水之所出有一圓石懸崖明淨照見¶
　人形晨光初散(訛作曜/案近刻)則延曜入石豪細必察故名¶
<pb:KR2k0058_SBCK_039-21b>¶
　石鏡焉又有二泉常懸注若白雲帶山廬山記曰白¶
　水在黄龍南卽瀑布也水出山腹挂流三四百丈飛¶
　湍林表望若懸素注處悉成巨井(脫成字/案近刻)其深不測¶
　其水下入江淵廬山之南有上霄石髙壁&KR0225;然與霄¶
　漢連接秦始皇三十六年歎斯岳遠遂記爲上霄焉¶
　上霄之南大禹刻石誌其丈尺里數今猶得刻石之¶
　號焉湖中有落星石周迴百餘步高五丈上生竹木¶
　傳曰有星墜此因以名焉又有孤石介立大湖中周¶
　迴一里竦立百丈矗然高峻特爲瓌異上生林木而¶
<pb:KR2k0058_SBCK_039-22a>¶
<pb:KR2k0058_SBCK_039-23a>¶
¶
水經注卷三十九¶
