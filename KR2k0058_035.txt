# -*- mode: mandoku-view -*-
#+TITLE: 水經注
#+DATE: 2015-09-23 10:07:01
#+PROPERTY: LASTPB  <md:KR2k0058_SBCK_034-1a>
#+PROPERTY: JUAN 35

<md:KR2k0058_SBCK_034-16b>¶
<md:KR2k0058_SBCK_035-1a>¶
<pb:KR2k0058_WYG_035-1a>
欽定四庫全書
　水經注卷三十五¶
　　　　　　　　　　　　魏　酈道元　撰¶
　　江水(案近刻作/江水三)¶
又東至華容縣西夏水岀焉¶
　江水左迆為中夏水右則中郎浦岀焉江浦右迆南¶
　派屈西極水曲之勢(案近刻訛作南派曲/而極水曲之地勢)世謂之江¶
　曲者也
<pb:KR2k0058_WYG_035-1b>
又東南當華容縣南涌水入焉(案入原本及近刻竝訛/¶作岀攷涌水乃夏水枝)
(分入江者非從江岀蓋後人因注文江水又東涌水/<md:KR2k0058_SBCK_035-1b>¶注之訛而為經嫌與此複遂妄改作岀耳今訂正)
　江水又東涌水注之(案此八字原本及/近刻竝訛作經)水自夏水南¶
　通于江謂之涌口二水之間(案此四字近刻訛在而/逸下二水上復衍于字)¶
　春秋所謂閻敖游涌而逸者也江水又逕南平郡孱¶
　陵縣之樂鄉城北(案此十五字原本/及近刻竝訛作經)呉陸抗所築後¶
　王濬攻之獲呉水軍督陸景于此渚也¶
又東南油水從東南來注之
<pb:KR2k0058_WYG_035-2a>
　又東右合油口又東逕公安縣北(案此十三字原本/¶及近刻竝訛作經)
　劉備之奔江陵使築而鎮之曹公聞孫權以荆州借¶
　備臨書落筆杜預克定江南罷華容置之謂之江安<md:KR2k0058_SBCK_035-2a>¶　縣南郡治呉以華容之南鄉為南郡(案呉近刻/訛作矣)晉太¶
　康元年改曰南平也縣有油水水東有景口口即武¶
　陵郡界景口東有淪口淪水南與景水合又東通澧¶
　水及諸陂湖(案東近刻/訛作南)自此淵潭相接(案自此近刻/訛作北是潭)
　¶(訛作/也)悉是南蠻府屯也故側江有大城相承云倉儲
<pb:KR2k0058_WYG_035-2b>
　城即邸閣也江水左㑹高口(案此六字原本及近刻/¶竝訛作經又近刻高訛)
　(作/江)江浦也右對黄州(案近刻/脱右字)江水又東得故市口(案/此)
　¶¶(八字原本及近/刻竝訛作經)水與高水通也江水又右逕陽岐山¶
　北(案此九字原本及近刻竝訛作經又陽作楊山北/訛作北山今攷陽岐即今石首縣西山在江之南)
　(岸/)山枕大江(案枕近刻/訛作抗)山東有城故華容縣尉舊治
　也大江又東左合子夏口(案此九字原本及/近刻竝訛作經)<md:KR2k0058_SBCK_035-2b>¶江水左¶
　迆北岀通于夏水故曰子夏也大江又東左得侯臺¶
　水口(案此十字原本及/近刻竝訛作經)江浦也大江右得龍穴水口
<pb:KR2k0058_WYG_035-3a>
　(案此八字原本及/近刻竝訛作經)江浦右迆也北對虎洲又洲北有¶
　龍巢地名也昔禹南濟江黄龍夾舟舟人五色無主¶
　禹笑曰吾受命于天竭力養民生性也(案近刻脱/此二字)死¶
　命也何憂龍哉于是二龍弭鱗掉尾而去焉故水地¶
　取名矣江水自龍巢而東得俞口(案此十字原本及/<md:KR2k0058_SBCK_035-3a>¶近刻竝訛作經近)
　(刻脱/得字)夏水泛盛則有冬無之江之北岸上有小城故¶
　監利縣尉治也又東得清陽土塢二口(案陽近刻訛/作揚又此九)
　¶(字原本及近/刻竝訛作經)江浦也大江右逕石首山北又東逕赭
<pb:KR2k0058_WYG_035-3b>
　要(案此十三字原本/及近刻竝訛作經)赭要洲名在大江中次北湖洲¶
　下江水左得飯筐上口(案此八字原本及/近刻竝訛作經)秋夏水通¶
　下口上下口間(案近刻脱上/下口三字)相距三十餘里赭要下¶
　即楊子洲在大江中二洲之間常苦蛟害昔荆佽飛¶
　濟此(案昔近刻/訛作者)遇兩蛟斬之自後罕有所患矣江之¶
　右岸則清水口(案清近刻/訛作溝)口上即錢官也水自牛皮<md:KR2k0058_SBCK_035-3b>¶　山東北通江北對清水洲洲下接生江洲南即生江¶
　口水南通澧浦江水左㑹飯筐下口(案近刻訛作右/㑹飯筐上口)
<pb:KR2k0058_WYG_035-4a>
　江浦所入也江水又右得上檀浦(案此八字原本及/¶近刻竝訛作經)
　江溠也江水又東逕竹町南(案此八字原本及/近刻竝訛作經)江中¶
　有觀詳溠溠東有大洲(案近刻/作太洲)洲東分為爵洲洲南¶
　對湘江口也¶
又東至長沙下雋縣北澧水沅水資水合東流注之¶
　凡此諸水皆注于洞庭之陂是乃湘水非江川(案此/下近)
　(刻¶有/也字)<md:KR2k0058_SBCK_035-4a>¶湘水從南來注之
<pb:KR2k0058_WYG_035-4b>
　江水右㑹湘水所謂江水㑹者也江水又東左得二¶
　夏浦(案此九字原本及/近刻竝訛作經)俗謂之西江口(案俗字上近/刻衍夏浦二)
　¶(字/)又東逕忌置山南山東即𨼆口浦矣江之右岸有¶
　城陵山山有故城東接㣲落山亦曰暉落磯江之南¶
　畔名黄金瀨瀨東有黄金浦良父口夏浦也又東逕¶
　彭城口(案此六字原本及/近刻竝訛作經)水東有彭城磯故水受其¶
　名即玉澗水岀巴丘縣東玉山玉溪北流注于江江¶
　水自彭城磯東逕如山北(案此十一字原本/及近刻竝訛作經)北對𨼆<md:KR2k0058_SBCK_035-4b>¶
<pb:KR2k0058_WYG_035-5a>
　磯二磯之間(案此下近刻衍/大江之中四字)有獨石孤立大江中山¶
　東江浦世謂之白馬口江水又左逕白螺山南(案此/九字)
　¶(原本及近刻/竝訛作經)右厯鴨蘭磯北江中山也(案近刻/脱山字)東得¶
　鴨蘭治浦二口夏浦也江水左逕上烏林南(案此八/字原本)
　(及近¶刻竝訛作經/近刻上訛作止)村居地名也又東逕烏黎口江浦¶
　也即中烏林矣又東逕下烏林南(案近刻/脱下字)呉黄蓋敗¶
　魏武于烏林即是處也江水又東左得子練口(案此/九字)
　¶(原本及近刻/竝訛作經)北通練浦又東合練口江浦也南直練
<pb:KR2k0058_WYG_035-5b>
　洲綀名所以生也江之右岸得蒲磯口即陸口也水<md:KR2k0058_SBCK_035-5a>¶　岀下雋縣西三山溪其水東逕陸城北又東逕下雋¶
　縣南故長沙舊縣王莽之閏雋也宋元嘉十六年割¶
　𨽻巴陵郡陸水又屈而西北流逕其縣北北對金城¶
　吳將陸渙所屯也陸水又入蒲圻縣北逕吕蒙城西¶
　昔孫權征長沙零桂所鎮也陸水又逕蒲磯山北入¶
　大江謂之刀環口又東逕蒲磯山北北對蒲圻洲(案/近)¶
　(刻脱一/北字)亦曰擎洲又曰南洲洲頭即蒲圻縣治也晉
<pb:KR2k0058_WYG_035-6a>
　太康元年置洲上有白面洲洲南又有澋口水岀豫¶
　章艾縣東入蒲圻縣至沙陽西北魚嶽山入江山在<md:KR2k0058_SBCK_035-5b>¶　大江中揚子洲南孤峙中洲江水左得中陽水口又¶
　東得白沙口(案此十四字原本/及近刻竝訛作經)一名沙屯即麻屯口¶
　也本名蔑黙口江浦矣南直蒲圻洲水北入百餘里¶
　呉所屯也又逕魚嶽山北下得金梁洲洲東北對淵¶
　洲一名淵步洲江濆從洲頭以上悉壁立無岸厯蒲¶
　圻至白沙方有浦(案蒲圻近刻/訛作專政)上甚難江中有沙陽
<pb:KR2k0058_WYG_035-6b>
　洲沙陽縣治也縣本江夏之沙羨矣晉太康中改曰¶
　沙陽縣宋元嘉十六年割隸巴陵郡江之右岸有雍¶
　口亦謂之港口(案港近刻/訛作流)東北流為長洋港(案為近/刻訛作)
　<md:KR2k0058_SBCK_035-6a>¶(之/)又東北逕石子岡(案近刻東北/下有流字)岡上有故城即州¶
　陵縣之故城也莊辛所言左州侯國矣又東逕州陵¶
　新治南王莽之江夏也港水東南流注于江謂之洋¶
　口南對龍穴洲沙陽洲之下尾也洲裏有駕部口宋¶
　景平二年迎文帝于江陵法駕頓此因以為名文帝
<pb:KR2k0058_WYG_035-7a>
　車駕發江陵至此黑龍躍岀負帝所乗舟左右失色¶
　上謂長史王曇首曰乃夏禹所以受天命矣我何德¶
　以堪之故有龍穴之名焉江水又東右得聶口(案近/刻脱)
　¶(又字此八字原本/及近刻竝訛作經)江浦也左對聶洲江水左逕百人<md:KR2k0058_SBCK_035-6b>¶　山南(案此八字原本及/近刻竝訛作經)右逕赤壁山北昔周瑜與黄¶
　蓋詐魏武大軍處所也(案處所近刻/訛作所起)江水東逕大軍¶
　山南(案此八字原本及/近刻竝訛作經)山東有山屯夏浦江水左迆¶
　也江中有石浮岀謂之節度石右則塗水注之水岀
<pb:KR2k0058_WYG_035-7b>
　江州武昌郡武昌縣金山(案金近刻/訛作泰)西北流逕汝南¶
　僑郡故城南咸和中冦難南逼戸口南渡因置斯郡¶
　治于塗口塗水厯縣西又西北流注于江江水又東¶
　逕小軍山南(案此九字原本及/近刻竝訛作經)臨側江津東有小軍¶
　浦江水又東逕雞翅山北(案此九字原本及/近刻竝訛作經)山東即<md:KR2k0058_SBCK_035-7a>¶　土城浦也¶
又東北至江夏沙羨縣西北沔水從北來注之¶
　沌水上承沌陽縣之太白湖(案原本及近刻竝脱沌/字下同攷沌陽故城在)
<pb:KR2k0058_WYG_035-8a>
　(今漢陽縣西又/¶近刻脱太字)東南流為沌水逕沌陽縣南注于江¶
　謂之沌口有沌陽都尉治晉永嘉六年王敦以陶侃¶
　為荆州鎮此明年徙林鄣江水又東逕歎父山南對¶
　歎州(案此十二字原本/及近刻竝訛作經)亦曰歎步矣江之右岸當鸚¶
　鵡洲南有江水右迆謂之驛渚三月之末(案近刻之/訛作以)¶
　水下通樊口水江水又東逕魯山南(案此八字原本/<md:KR2k0058_SBCK_035-7b>¶及近刻竝訛作)
　(經/)古翼際山也(案古近刻/訛作右)地説曰漢與江合于衡北¶
　翼際山旁者也山上有呉江夏太守陸渙所治城蓋
<pb:KR2k0058_WYG_035-8b>
　取二水之名地理志曰夏水過郡入江故曰江夏也¶
　(案近刻脱故/曰江三字)舊治安陸漢高帝六年置呉乃徙此城¶
　中有晉征南將軍荆州刺史胡奮碑又有平南將軍¶
　王世將刻石記征杜曽事有劉琦墓及廟也山左即¶
　沔水口矣沔左有卻月城(案此下近/刻衍然字)亦曰偃月壘戴¶
　監軍築故曲陵縣也後乃沙羨縣治昔魏將黄祖所¶
　守遣董襲凌統攻而擒之(案凌原本及近刻竝訛/作陸今據三國志改正)禰<md:KR2k0058_SBCK_035-8a>¶　衡亦遇害于此衡恃才倜儻肆狂狷于無妄之世保
<pb:KR2k0058_WYG_035-9a>
　身不足遇非其死可謂咎悔之深矣江之右岸有船¶
　官浦厯黄鵠磯西而南矣直鸚鵡洲之下尾江水溠¶
　曰洑浦(案洑近刻/訛作狀)是曰黄軍浦昔呉將黄蓋軍師所¶
　屯故浦得其名亦商舟之所㑹矣船官浦東即黄鵠¶
　山林澗甚美譙郡戴仲若野服居之山下謂之黄鵠¶
　岸岸下有灣目之為黄鵠灣(案近刻脱/黄字下同)黄鵠山東北¶
　對夏口城魏黄初二年孫權所築也依山傍江開勢¶
　明逺憑墉藉阻高觀枕流上則遊目流川下則激浪<md:KR2k0058_SBCK_035-8b>¶
<pb:KR2k0058_WYG_035-9b>
　崎嶇寔舟人之所艱也對岸則入沔津故城以夏口¶
　為名亦沙羨縣治也江水左得湖口水通太白湖(案/近)¶
　(刻脱/白字)又東合灄口水上承溳水于安陸縣(案溳近刻/訛作沔)¶
　而東逕灄陽縣北東流注于江(案流近刻/訛作南)江水又東¶
　湖水自北南注謂之嘉呉江右岸頻得二夏浦北對¶
　東城洲西浦側有雍伏戍江之右岸東㑹龍驤水口¶
　水岀北山蠻中江之左有武口(案近刻/脱左字)水上通安陸¶
　之延頭(案江水左得湖口至此/原本及近刻竝訛作經)宋元嘉二年衛將軍
<pb:KR2k0058_WYG_035-10a>
　荆州刺史謝晦阻兵上流為征北檀道濟所敗走奔<md:KR2k0058_SBCK_035-9a>¶　于此為戍主光順之所執處也南至武城俱入大江¶
　南直武洲洲南對楊桂水口江水南岀也通金女大¶
　文桃班三治呉舊屯所在荆州界盡此江水東逕若¶
　城南(案此七字原本及/近刻竝訛作經)庾仲雍江水記曰(案近刻/脱水字)若¶
　城至武城口三十里者也南對郭口夏浦而不常泛¶
　矣東得苦菜夏浦浦東有苦菜山(案近刻/訛作夏)江逕其北¶
　故浦有苦菜之名焉山上有菜苦可食江水左得廣
<pb:KR2k0058_WYG_035-10b>
　武口江浦也江之右岸有李姥浦浦中偏無蚊蚋之¶
　患矣北對崢嶸洲冠軍將軍劉毅破桓𤣥于此洲𤣥<md:KR2k0058_SBCK_035-9b>¶　乃挾天子西走江陵矣¶
又東過邾縣南¶
　江水東逕白虎磯北山臨側江濆又東㑹赤溪夏浦¶
　浦口(案浦近刻/訛作二)江水右迆也又東逕貝磯北(案近刻/貝訛作)
　(具北¶訛/作此)庾仲雍謂之沛岸矣江右岸有秋口江浦也¶
　又東得烏石水岀烏石山南流注于江江水右得黎
<pb:KR2k0058_WYG_035-11a>
　磯磯北亦曰黎岸也(案此十三字原本及近刻竝截/上八字訛作經下五字仍屬注)
　(文又近刻/¶脱一磯字)山東有夏浦又東逕上磧北山名也仲雍¶
　謂之大小竹磧也北岸烽火洲即舉洲也北對舉口<md:KR2k0058_SBCK_035-10a>¶　仲雍作莒字得其音而忘其字(案近刻/訛作事)非也舉水岀¶
　龜頭山西北流逕䝉蘢戍南(案近刻/脱蒙字)梁定州治蠻田¶
　秀超為刺史舉水又西流左合垂山之水水北岀垂¶
　山之陽與弋陽渒水同發一山故是水合之水之東¶
　有南口戍又南逕方山戍西西流注于舉水又西南
<pb:KR2k0058_WYG_035-11b>
　逕梁司豫二州東蠻田魯生為刺史治湖陂城亦謂¶
　之水城也舉水又西南逕顔城南又西南逕齊安郡¶
　西倒水注之水岀黄武山南流逕白沙戍西(案近刻/脱流字)¶
　又東南逕梁達城戍西東南合舉水舉水又東南厯<md:KR2k0058_SBCK_035-10b>¶　赤亭下(案東南近刻作南東/此句之下衍一又字)謂之赤亭水又分為二¶
　水南流注于江謂之舉口(案近刻/訛作洲)南對舉洲春秋左¶
　傳定公四年吳楚陳于柏舉京相璠曰漢東地矣江¶
　夏有洰水(案近刻/脱江字)或作舉疑即此也左水東南流入
<pb:KR2k0058_WYG_035-12a>
　于江江滸曰文方口(案近刻脱/一江字)江之右岸有鳳鳴口¶
　江浦也浦側有鳳鳴戍江水又東逕邾縣故城南(案/此)
　¶¶(十字原本及近/刻竝訛作經)楚宣王滅邾徙居于此故曰邾也漢¶
　高帝元年(案近刻訛/作三年)項羽封呉芮為衡山王都此晉¶
　咸和中庾翼為西陽太守分江夏立四年豫州刺史<md:KR2k0058_SBCK_035-11a>¶　毛寶西陽太守樊俊共鎮之為石虎將張格度所陷¶
　自爾丘墟焉城南對蘆洲舊呉時築客舍于洲上方¶
　便惟所止焉(案近刻脱築/字惟訛作謂)亦謂之羅洲矣
<pb:KR2k0058_WYG_035-12b>
鄂縣北¶
　江水右得樊口(案此六字原本及/近刻竝訛作經)庾仲雍江水記云¶
　谷里袁口江津南入厯樊山上下三百里通新興馬¶
　頭二治樊口之北有灣昔孫權裝大船名之曰長安¶
　亦曰大舶載坐直之士三千人與羣臣泛舟江津屬¶
　值風起權欲西取蘆洲谷利不從乃拔刀急上(案近/刻訛)
　(作/<md:KR2k0058_SBCK_035-11b>¶止)令取樊口薄舶船至岸而敗故名其處為敗舶灣¶
　因鑿樊山為路以上人即名其處為呉造峴在樊口
<pb:KR2k0058_WYG_035-13a>
　上一里今厥處尚存江水又左逕赤鼻山南(案此九/字原本)
　(及近¶刻竝/訛作經)山臨側江川又東逕西陽郡南郡治即西¶
　陽縣也(案此十四字原本/及近刻竝訛作經)晉書地道記以為弦子國¶
　也江之右岸有鄂縣故城(案此九字原本及/近刻竝訛作經)舊樊楚¶
　地(案近刻/訛作也)世本稱熊渠封其中子紅為鄂王(案紅字/¶近刻作)
　(之名某者四字當是後人/因文有脱誤増成其語)晉太康地記以為東鄂矣¶
　九州記曰鄂今武昌也孫權以魏黄初元年(案此下/<md:KR2k0058_SBCK_035-12a>¶近刻衍)
　(中/字)自公安徙此改曰武昌縣鄂縣徙治于袁山東又
<pb:KR2k0058_WYG_035-13b>
　以其年立為江夏郡分建業之民十家以益之至黄¶
　龍元年權遷都建業以陸遜輔太子鎮武昌孫晧亦¶
　都之晧還東令滕牧守之晉惠帝永平中始置江州¶
　傅綜為刺史治此城後太尉庾亮之所鎮也今武昌¶
　郡治城南有袁山即樊山也武昌記曰樊口南有大¶
　姥廟孫權常獵于山下依夕見一姥問權獵何所得¶
　曰正得一豹母曰何不豎豹尾忽然不見應劭漢官¶
　序曰豹尾過後執金吾罷屯解圍天子鹵簿中後屬<md:KR2k0058_SBCK_035-12b>¶
<pb:KR2k0058_WYG_035-14a>
　車施豹尾于道路豹尾之内為省中蓋權事應在此¶
　故為立廟也又孫晧亦嘗登之使將害常侍王蕃而¶
　以其首虎爭之(案此句有脱誤裴松之引江表傳云/使親近將蕃首作虎跳狼爭咋食之)¶
　北背大江江上有釣臺權常極飲其上曰墮臺醉乃¶
　已張昭盡言處城西有郊壇權告天即位于此(案近/刻脱)
　(即/¶字)顧謂公卿曰魯子敬嘗言此可謂明于事勢矣城¶
　東故城言漢將灌嬰所築也江中有節度石三段廣¶
　百步高五六丈是西陽武昌界分江于斯石也又東
<pb:KR2k0058_WYG_035-14b>
　得次浦(案近刻訛作又得/東五丈又得次浦)江浦也東逕五磯北有五<md:KR2k0058_SBCK_035-13a>¶　山沿次江隂故得是名矣仲雍謂之五圻江水左則¶
　巴水注之(案此八字原本及/近刻竝訛作經)水出雩婁縣之下靈山¶
　即大别山也與決水同出一山故世謂之分水山亦¶
　或曰巴山南厯蠻中呉時舊立屯于水側引巴水以¶
　溉野又南逕巴水戍南流注于江謂之巴口又東逕¶
　軑縣故城南(案此八字原本及/近刻竝訛作經)故弦國也春秋僖公¶
　五年秋楚滅弦弦子奔黄者也漢惠帝元年封長沙
<pb:KR2k0058_WYG_035-15a>
　相利倉為侯國城在山之陽南對五洲也江中有五¶
　洲相接故以五洲為名宋孝武帝舉兵江州(案近刻/訛作洲)<md:KR2k0058_SBCK_035-13b>¶　建牙洲上有紫雲䕃之即是洲也東㑹希水口水出¶
　&KR0542;縣霍山西麓山北有&KR0542;縣故城(案此二十字原本/¶及近刻竝訛作經)
　地理志曰縣南有天柱山即霍山也有祠南嶽廟音¶
　潛齊立霍州治此西南流分為二水枝津出焉希水¶
　又南積而為湖謂之希湖湖水又南流逕軑縣東而¶
　南流注于江是曰希水口者也(案水口近刻/訛作口水)然水流
<pb:KR2k0058_WYG_035-15b>
　急濬霖雨暴漲(案近刻/訛作病)漂濫無常行者難之大江右¶
　岸有厭里口安樂浦(案此十一字原本/及近刻竝訛作經)從此至武昌¶
　尚方作部諸屯相接枕帶長江又東得桑步步下有<md:KR2k0058_SBCK_035-14a>¶　章浦本西陽郡治(案西近刻/訛作南)今悉荒蕪江水左得赤¶
　水浦(案此七字原本及/近刻竝訛作經)夏浦也江水又東逕南陽山¶
　南(案此九字原本及/近刻竝訛作經)又曰芍磯亦曰南陽磯仲雍謂¶
　之南陽圻一名洛至圻一名石姥水勢迅急江水又¶
　東逕西陵縣故城南(案此十一字原本/及近刻竝訛作經)史記秦昭王
<pb:KR2k0058_WYG_035-16a>
　遣白起伐楚取西陵者也漢章帝建初二年封陰堂¶
　為侯國江水東厯孟家溠江之右岸有黄石山水逕¶
　其北(案此十九字原本/及近刻竝訛作經)即黄石磯也一名石茨圻有¶
　西陵縣(案近刻此/下有也字)縣北則三洲也山連延江側(案近/刻延)
　<md:KR2k0058_SBCK_035-14b>¶(訛作逕側/訛作則)東山偏髙謂之西塞東對黄公九磯所謂¶
　九圻者也于行小難兩山之間為闕塞(案此下近/刻有也字)從¶
　此濟于土復土復者北岸地名也¶
又東過蘄春縣南蘄水從北東注之
<pb:KR2k0058_WYG_035-16b>
　江水又得葦口(案葦近刻/訛作常)江浦也浦東有葦山江水¶
　東逕山北北崖有東湖口江波左迆流結成湖故謂¶
　之湖口矣江水又東得空石口江浦在右臨江有空¶
　石山南對石穴洲洲上有蘄陽縣治(案此下近/刻有也字)又東¶
　蘄水注之江水又東逕蘄春縣故城南世祖建武三<md:KR2k0058_SBCK_035-15a>¶　十年封陳俊子浮為侯國(案此下近/刻有也字)江水又東得銅¶
　零口江浦也大江右逕蝦蟆山北而東㑹海口水南¶
　通大湖北達于江(案此下近/刻衍水字)左右翼山江水逕其北
<pb:KR2k0058_WYG_035-17a>
　東合臧口江浦也(案近刻/作矣)江水又左逕長風山南得¶
　長風口江浦也江水又東逕積布山南俗謂之積布¶
　磯又曰積布圻庾仲雍所謂高山也此即西陽尋陽¶
　二郡界也右岸有土復口(案近刻/訛作曰)江浦也夾浦有江¶
　山山東有䕶口(案近刻口字/訛在冇䕶上)江浦也庾仲雍謂之朝¶
　二浦也<md:KR2k0058_SBCK_035-15b>¶又東過下雉縣北利水從東陵(案利近刻訛/作刋下同)西南注之¶
　江水東逕琵琶山南山下有琵琶灣(案此下近/刻有也字)又東
<pb:KR2k0058_WYG_035-17b>
　逕望夫山南又東得苦菜水口夏浦也江之右岸富¶
　水注之水出陽新縣之青湓山西北流逕陽新縣(案/近)¶
　(刻脱/新字)故豫章之屬縣矣地多女鳥𤣥中記曰陽新男¶
　子(案陽新近刻/訛作新陽)于水次得之遂與共居生二女悉衣¶
　羽而去豫章間養兒不露其衣言是鳥落塵于兒衣¶
　中則令兒病故亦謂之夜飛遊女矣(案夜飛近刻/訛作飛夜)又¶
　西北逕下雉縣王莽更名之潤光矣後併陽新(案近/刻訛)
　(作<md:KR2k0058_SBCK_035-16a>¶新/陽)水之左右公私裂溉咸成沃壤(案近刻/脱成字)舊呉屯
<pb:KR2k0058_WYG_035-18a>
　所在也江水又東(案近刻又訛作口東字/訛在下句右字之下)右得蘭溪¶
　水口竝江浦也又東左得青林口(案此七字原本及/¶近刻竝訛作經)
　水岀廬江郡之東陵鄉(案水岀上近/刻衍即字)江夏有西陵縣¶
　故是言東矣尚書云江水過九江至于東陵者也西¶
　南流水積為湖湖西有青林山宋太始元年明帝遣¶
　沈攸之西伐子勛伐栅青山覩一童子甚麗問伐者¶
　曰取此何為答欲討賊童子曰下旬當平何勞伐此¶
　在衆人之中忽不復見故謂之青林湖湖有鯽魚食<md:KR2k0058_SBCK_035-16b>¶
<pb:KR2k0058_WYG_035-18b>
　之肥美辟寒暑湖水西流謂之青林水又西南厯尋¶
　陽分為二水一水東流通大雷一水西南流注于江¶
　經所謂利水也右對馬頭岸自富口迄此五十餘里¶
　岸阻江山(案水經于沔水内敘其入江之後所過蓋/與江水合沔之後詳略兩見今江水止于)
　(下稚縣而沔水内訂其錯簡又東過彭¶蠡澤又東過/皖縣南又東至石城分為二其一東北流又東北岀)
　(居巢縣南又東過牛渚又過¶毗陵縣為北江參以末/記禹貢山水澤地北江在毗陵北界東入于海下雉)
　(縣以下大江入海之¶大畧固具在道元/于江水敘次必詳悉自宋時已闕逸矣)
　¶水經注卷三十五
