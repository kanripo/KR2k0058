# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.567733
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB02n0046-035水經注-卷第三十五.
<pb:KR2k0058_SBCK_035-1a>¶
水經注卷三十五¶
　　　　　後　魏　酈　道　元　撰¶
　　江水(江水三/案近刻作)¶
又東至華容縣西夏水岀焉¶
　江水左迆為中夏水右則中郎浦岀焉江浦右迆南¶
　派屈西極水曲之勢(而極水曲之地勢/案近刻訛作南派曲)世謂之江¶
　曲者也¶
又東南當華容縣南涌水入焉(作岀攷涌水乃夏水枝/案入原本及近刻竝訛)¶
(注之訛而為經嫌與此複遂妄改作岀耳今訂正/分入江者非從江岀蓋後人因注文江水又東涌水)¶
<pb:KR2k0058_SBCK_035-1b>¶
　江水又東涌水注之(近刻竝訛作經/案此八字原本及)水自夏水南¶
　通于江謂之涌口二水之間(逸下二水上復衍于字/案此四字近刻訛在而)¶
　春秋所謂閻敖游涌而逸者也江水又逕南平郡孱¶
　陵縣之樂鄉城北(及近刻竝訛作經/案此十五字原本)呉陸抗所築後¶
　王濬攻之獲呉水軍督陸景于此渚也¶
又東南油水從東南來注之¶
　又東右合油口又東逕公安縣北(及近刻竝訛作經/案此十三字原本)¶
　劉備之奔江陵使築而鎭之曹公聞孫權以荆州借¶
　備臨書落筆杜預克定江南罷華容置之謂之江安¶
<pb:KR2k0058_SBCK_035-2a>¶
　縣南郡治呉以華容之南鄉爲南郡(訛作矣/案呉近刻)晉太¶
　康元年改曰南平也縣有油水水東有景口口即武¶
　陵郡界景口東有淪口淪水南與景水合又東通澧¶
　水及諸陂湖(訛作南/案東近刻)自此淵潭相接(訛作北是潭/案自此近刻)¶
(也/訛作)悉是南蠻府屯也故側江有大城相承云倉儲¶
　城即邸閣也江水左㑹高口(竝訛作經又近刻高訛/案此六字原本及近刻)¶
(江/作)江浦也右對黄州(脱右字/案近刻)江水又東得故市口(此/案)¶
(刻竝訛作經/八字原本及近)水與高水通也江水又右逕陽岐山¶
　北(訛作北山今攷陽岐即今石首縣西山在江之南/案此九字原本及近刻竝訛作經又陽作楊山北)¶
<pb:KR2k0058_SBCK_035-2b>¶
(岸)山枕大江(訛作抗/案枕近刻)山東有城故華容縣尉舊治¶
　也大江又東左合子夏口(近刻竝訛作經/案此九字原本及)江水左¶
　迆北岀通于夏水故曰子夏也大江又東左得侯臺¶
　水口(近刻竝訛作經/案此十字原本及)江浦也大江右得龍穴水口¶
(近刻竝訛作經/案此八字原本及)江浦右迆也北對虎洲又洲北有¶
　龍巢地名也昔禹南濟江黄龍夾舟舟人五色無主¶
　禹笑曰吾受命于天竭力養民生性也(此二字/案近刻脱)死¶
　命也何憂龍哉于是二龍弭鱗掉尾而去焉故水地¶
　取名矣江水自龍巢而東得俞口(近刻竝訛作經近/案此十字原本及)¶
<pb:KR2k0058_SBCK_035-3a>¶
(得字/刻脱)夏水泛盛則有冬無之江之北岸上有小城故¶
　監利縣尉治也又東得淸陽土塢二口(作揚又此九/案陽近刻訛)¶
(刻竝訛作經/字原本及近)江浦也大江右逕石首山北又東逕赭¶
　要(及近刻竝訛作經/案此十三字原本)赭要洲名在大江中次北湖洲¶
　下江水左得飯筐上口(近刻竝訛作經/案此八字原本及)秋夏水通¶
　下口上下口間(下口三字/案近刻脱上)相距三十餘里赭要下¶
　即楊子洲在大江中二洲之間常苦蛟害昔荆佽飛¶
　濟此(訛作者/案昔近刻)遇兩蛟斬之自後罕有所患矣江之¶
　右岸則淸水口(訛作溝/案淸近刻)口上即錢官也水自牛皮¶
<pb:KR2k0058_SBCK_035-3b>¶
　山東北通江北對淸水洲洲下接生江洲南即生江¶
　口水南通澧浦江水左㑹飯筐下口(㑹飯筐上口/案近刻訛作右)¶
　江浦所入也江水又右得上檀浦(近刻竝訛作經/案此八字原本及)¶
　江溠也江水又東逕竹町南(近刻竝訛作經/案此八字原本及)江中¶
　有觀詳溠溠東有大洲(作太洲/案近刻)洲東分為爵洲洲南¶
　對湘江口也¶
又東至長沙下雋縣北澧水沅水資水合東流注之¶
　凡此諸水皆注于洞庭之陂是乃湘水非江川(下近/案此)¶
(也字/刻有)¶
<pb:KR2k0058_SBCK_035-4a>¶
湘水從南來注之¶
　江水右㑹湘水所謂江水㑹者也江水又東左得二¶
　夏浦(近刻竝訛作經/案此九字原本及)俗謂之西江口(刻衍夏浦二/案俗字上近)¶
(字)又東逕忌置山南山東即&KR0046;口浦矣江之右岸有¶
　城陵山山有故城東接微落山亦曰暉落磯江之南¶
　畔名黄金瀨瀨東有黄金浦良父口夏浦也又東逕¶
　彭城口(近刻竝訛作經/案此六字原本及)水東有彭城磯故水受其¶
　名即玉澗水岀巴丘縣東玉山玉溪北流注于江江¶
　水自彭城磯東逕如山北(及近刻竝訛作經/案此十一字原本)北對&KR0046;¶
<pb:KR2k0058_SBCK_035-4b>¶
　磯二磯之間(大江之中四字/案此下近刻衍)有獨石孤立大江中山¶
　東江浦世謂之白馬口江水又左逕白螺山南(九字/案此)¶
(竝訛作經/原本及近刻)右歴鴨蘭磯北江中山也(脱山字/案近刻)東得¶
　鴨蘭治浦二口夏浦也江水左逕上烏林南(字原本/案此八)¶
(近刻上訛作止/及近刻竝訛作經)村居地名也又東逕烏黎口江浦¶
　也即中烏林矣又東逕下烏林南(脱下字/案近刻)呉黄蓋敗¶
　魏武于烏林即是處也江水又東左得子練口(九字/案此)¶
(竝訛作經/原本及近刻)北通練浦又東合練口江浦也南直練¶
　洲練名所以生也江之右岸得蒲磯口即陸口也水¶
<pb:KR2k0058_SBCK_035-5a>¶
　岀下雋縣西三山溪其水東逕陸城北又東逕下雋¶
　縣南故長沙舊縣王莽之閏雋也宋元嘉十六年割¶
　隸巴陵郡陸水又屈而西北流逕其縣北北對金城¶
　吳將陸渙所屯也陸水又入蒲圻縣北逕吕&KR0041;城西¶
　昔孫權征長沙零桂所鎭也陸水又逕蒲磯山北入¶
　大江謂之刀環口又東逕蒲磯山北北對蒲圻洲(近/案)¶
(北字/刻脱一)亦曰擎洲又曰南洲洲頭即蒲圻縣治也晉¶
　太康元年置洲上有白面洲洲南又有澋口水岀豫¶
　章艾縣東入蒲圻縣至沙陽西北魚嶽山入江山在¶
<pb:KR2k0058_SBCK_035-5b>¶
　大江中&KR0045;子洲南孤峙中洲江水左得中陽水口又¶
　東得白沙口(及近刻竝訛作經/案此十四字原本)一名沙屯即麻屯口¶
　也本名蔑黙口江浦矣南直蒲圻洲水北入百餘里¶
　呉所屯也又逕魚嶽山北下得金梁洲洲東北對淵¶
　洲一名淵步洲江濆從洲頭以上悉壁立無岸歴蒲¶
　圻至白沙方有浦(訛作專政/案蒲圻近刻)上甚難江中有沙陽¶
　洲沙陽縣治也縣本江夏之沙羨矣晉太康中改曰¶
　沙陽縣宋元嘉十六年割隸巴陵郡江之右岸有雍¶
　口亦謂之港口(訛作流/案港近刻)東北流為長洋港(刻訛作/案為近)¶
<pb:KR2k0058_SBCK_035-6a>¶
(之)又東北逕石子岡(下有流字/案近刻東北)岡上有故城即州¶
　陵縣之故城也莊辛所言左州侯國矣又東逕州陵¶
　新治南王莽之江夏也港水東南流注于江謂之洋¶
　口南對龍穴洲沙陽洲之下尾也洲裏有駕部口宋¶
　景平二年迎文帝于江陵法駕頓此因以為名文帝¶
　車駕發江陵至此黑龍躍岀負帝所乗舟左右失色¶
　上謂長史王曇首曰乃夏禹所以受天命矣我何德¶
　以堪之故有龍穴之名焉江水又東右得聶口(刻脱/案近)¶
(及近刻竝訛作經/又字此八字原本)江浦也左對聶洲江水左逕百人¶
<pb:KR2k0058_SBCK_035-6b>¶
　山南(近刻竝訛作經/案此八字原本及)右逕赤壁山北昔周瑜與黄¶
　蓋詐魏武大軍處所也(訛作所起/案處所近刻)江水東逕大軍¶
　山南(近刻竝訛作經/案此八字原本及)山東有山屯夏浦江水左迆¶
　也江中有石浮岀謂之節度石右則塗水注之水岀¶
　江州武昌郡武昌縣金山(訛作泰/案金近刻)西北流逕汝南¶
　僑郡故城南咸和中冦難南逼戸口南渡因置斯郡¶
　治于塗口塗水歴縣西又西北流注于江江水又東¶
　逕小軍山南(近刻竝訛作經/案此九字原本及)臨側江津東有小軍¶
　浦江水又東逕雞翅山北(近刻竝訛作經/案此九字原本及)山東即¶
<pb:KR2k0058_SBCK_035-7a>¶
　土城浦也¶
又東北至江夏沙羨縣西北沔水從北來注之¶
　沌水上承沌陽縣之太白湖(字下同攷沌陽故城在/案原本及近刻竝脱沌)¶
(近刻脱太字/今漢陽縣西又)東南流為沌水逕沌陽縣南注于江¶
　謂之沌口有沌陽都尉治晉永嘉六年王敦以陶侃¶
　為荆州鎭此明年徙林鄣江水又東逕歎父山南對¶
　歎州(及近刻竝訛作經/案此十二字原本)亦曰歎步矣江之右岸當鸚¶
　鵡洲南有江水右迆謂之驛渚三月之末(訛作以/案近刻之)¶
　水下通樊口水江水又東逕魯山南(及近刻竝訛作/案此八字原本)¶
<pb:KR2k0058_SBCK_035-7b>¶
(經)古翼際山也(訛作右/案古近刻)地説曰漢與江合于衡北¶
　翼際山旁者也山上有呉江夏太守陸渙所治城蓋¶
　取二水之名地理志曰夏水過郡入江故曰江夏也¶
(曰江三字/案近刻脱故)舊治安陸漢高帝六年置呉乃徙此城¶
　中有晉征南將軍荆州刺史胡奮碑又有平南將軍¶
　王世將刻石記征杜曽事有劉琦墓及廟也山左即¶
　沔水口矣沔左有卻月城(刻衍然字/案此下近)亦曰偃月壘戴¶
　監軍築故曲陵縣也後乃沙羨縣治昔魏將黄祖所¶
　守遣董襲凌統攻而擒之(作陸今據三國志改正/案凌原本及近刻竝訛)禰¶
<pb:KR2k0058_SBCK_035-8a>¶
　衡亦遇害于此衡恃才倜儻肆狂狷于無妄之世保¶
　身不足遇非其死可謂咎悔之深矣江之右岸有船¶
　官浦歴黄鵠磯西而南矣直鸚鵡洲之下尾江水溠¶
　曰洑浦(訛作狀/案洑近刻)是曰黄軍浦昔呉將黄蓋軍師所¶
　屯故浦得其名亦商舟之所㑹矣船官浦東即黄鵠¶
　山林澗甚美譙郡戴仲若野服居之山下謂之黄鵠¶
　岸岸下有灣目之為黄鵠灣(黄字下同/案近刻脱)黄鵠山東北¶
　對夏口城魏黄初二年孫權所築也依山傍江開勢¶
　明遠憑墉藉阻高觀枕流上則遊目流川下則激浪¶
<pb:KR2k0058_SBCK_035-8b>¶
　崎嶇寔舟人之所艱也對岸則入沔津故城以夏口¶
　為名亦沙羨縣治也江水左得湖口水通太白湖(近/案)¶
(白字/刻脱)又東合灄口水上承溳水于安陸縣(訛作沔/案溳近刻)¶
　而東逕灄陽縣北東流注于江(訛作南/案流近刻)江水又東¶
　湖水自北南注謂之嘉呉江右岸頻得二夏浦北對¶
　東城洲西浦側有雍伏戍江之右岸東㑹龍驤水口¶
　水岀北山蠻中江之左有武口(脱左字/案近刻)水上通安陸¶
　之延頭(原本及近刻竝訛作經/案江水左得湖口至此)宋元嘉二年衛將軍¶
　荆州刺史謝晦阻兵上流為征北檀道濟所敗走奔¶
<pb:KR2k0058_SBCK_035-9a>¶
　于此為戍主光順之所執處也南至武城俱入大江¶
　南直武洲洲南對楊桂水口江水南岀也通金女大¶
　文桃班三治呉舊屯所在荆州界盡此江水東逕若¶
　城南(近刻竝訛作經/案此七字原本及)庾仲雍江水記曰(脱水字/案近刻)若¶
　城至武城口三十里者也南對郭口夏浦而不常泛¶
　矣東得苦菜夏浦浦東有苦菜山(訛作夏/案近刻)江逕其北¶
　故浦有苦菜之名焉山上有菜苦可食江水左得廣¶
　武口江浦也江之右岸有李姥浦浦中偏無蚊蚋之¶
　患矣北對崢嶸洲冠軍將軍劉毅破桓&KR0007;于此洲&KR0007;¶
<pb:KR2k0058_SBCK_035-9b>¶
　乃挾天子西走江陵矣¶
又東過邾縣南¶
　江水東逕白虎磯北山臨側江濆又東㑹赤溪夏浦¶
　浦口(訛作二/案浦近刻)江水右迆也又東逕貝磯北(貝訛作/案近刻)¶
(作此/具北訛)庾仲雍謂之沛岸矣江右岸有秋口江浦也¶
　又東得烏石水岀烏石山南流注于江江水右得黎¶
　磯磯北亦曰黎岸也(上八字訛作經下五字仍屬注/案此十三字原本及近刻竝截)¶
(脱一磯字/文又近刻)山東有夏浦又東逕上磧北山名也仲雍¶
　謂之大小竹磧也北岸烽火洲即舉洲也北對舉口¶
<pb:KR2k0058_SBCK_035-10a>¶
　仲雍作莒字得其音而忘其字(訛作事/案近刻)非也舉水岀¶
　&KR0027;頭山西北流逕䝉蘢戍南(脱&KR0041;字/案近刻)梁定州治蠻田¶
　秀超為刺史舉水又西流左合垂山之水水北岀垂¶
　山之陽與弋陽渒水同發一山故是水合之水之東¶
　有南口戍又南逕方山戍西西流注于舉水又西南¶
　逕梁司豫二州東蠻田魯生為刺史治湖陂城亦謂¶
　之水城也舉水又西南逕顔城南又西南逕齊安郡¶
　西倒水注之水岀黄武山南流逕白沙戍西(脱流字/案近刻)¶
　又東南逕梁達城戍西東南合舉水舉水又東南歴¶
<pb:KR2k0058_SBCK_035-10b>¶
　赤亭下(此句之下衍一又字/案東南近刻作南東)謂之赤亭水又分為二¶
　水南流注于江謂之舉口(訛作洲/案近刻)南對舉洲春秋左¶
　傳定公四年吳楚陳于柏舉京相璠曰漢東地矣江¶
　夏有洰水(脱江字/案近刻)或作舉疑即此也左水東南流入¶
　于江江滸曰文方口(一江字/案近刻脱)江之右岸有鳳鳴口¶
　江浦也浦側有鳳鳴戍江水又東逕邾縣故城南(此/案)¶
(刻竝訛作經/十字原本及近)楚宣王滅邾徙居于此故曰邾也漢¶
　高帝元年(作三年/案近刻訛)項羽封呉芮為衡山王都此晉¶
　咸和中庾翼為西陽太守分江夏立四年豫州刺史¶
<pb:KR2k0058_SBCK_035-11a>¶
　毛寶西陽太守樊俊共鎭之為石虎將張格度所陷¶
　自爾丘墟焉城南對蘆洲舊呉時築客舍于洲上方¶
　便惟所止焉(字惟訛作謂/案近刻脱築)亦謂之羅洲矣¶
鄂縣北¶
　江水右得樊口(近刻竝訛作經/案此六字原本及)庾仲雍江水記云¶
　谷里袁口江津南入歴樊山上下三百里通新興馬¶
　頭二治樊口之北有灣昔孫權裝大船名之曰長安¶
　亦曰大舶載坐直之士三千人與羣臣泛舟江津屬¶
　值風起權欲西取蘆洲谷利不從乃拔刀急上(刻訛/案近)¶
<pb:KR2k0058_SBCK_035-11b>¶
(止/作)令取樊口薄舶船至岸而敗故名其處為敗舶灣¶
　因鑿樊山為路以上人即名其處為呉造峴在樊口¶
　上一里今厥處尚存江水又左逕赤鼻山南(字原本/案此九)¶
(訛作經/及近刻竝)山臨側江川又東逕西陽郡南郡治即西¶
　陽縣也(及近刻竝訛作經/案此十四字原本)晉書地道記以為&KR0076;子國¶
　也江之右岸有鄂縣故城(近刻竝訛作經/案此九字原本及)舊樊楚¶
　地(訛作也/案近刻)世本稱熊渠封其中子紅為鄂王(近刻作/案紅字)¶
(因文有脱誤増成其語/之名某者四字當是後人)晉太康地記以為東鄂矣¶
　九州記曰鄂今武昌也孫權以魏黄初元年(近刻衍/案此下)¶
<pb:KR2k0058_SBCK_035-12a>¶
(字/中)自公安徙此改曰武昌縣鄂縣徙治于袁山東又¶
　以其年立為江夏郡分建業之民千家以益之至黄¶
　龍元年權遷都建業以陸遜輔太子鎭武昌孫晧亦¶
　都之晧還東令滕牧守之晉惠帝永平中始置江州¶
　傅綜為刺史治此城後太尉庾亮之所鎭也今武昌¶
　郡治城南有袁山即樊山也武昌記曰樊口南有大¶
　姥廟孫權常獵于山下依夕見一姥問權獵何所得¶
　曰正得一豹母曰何不豎豹尾忽然不見應劭漢官¶
　序曰豹尾過後執金吾罷屯解圍天子鹵簿中後屬¶
<pb:KR2k0058_SBCK_035-12b>¶
　車施豹尾于道路豹尾之内為省中蓋權事應在此¶
　故為立廟也又孫晧亦嘗登之使將害常侍王蕃而¶
　以其首虎爭之(使親近將蕃首作虎跳狼爭咋食之/案此句有脱誤裴松之引江表傳云)¶
　北背大江江上有釣臺權常極飲其上曰墮臺醉乃¶
　已張昭盡言處城西有郊壇權告天即位于此(刻脱/案近)¶
(字/即)顧謂公卿曰魯子敬嘗言此可謂明于事勢矣城¶
　東故城言漢將灌嬰所築也江中有節度石三段廣¶
　百步高五六丈是西陽武昌界分江于斯石也又東¶
　得次浦(東五丈又得次浦/案近刻訛作又得)江浦也東逕五磯北有五¶
<pb:KR2k0058_SBCK_035-13a>¶
　山沿次江陰故得是名矣仲雍謂之五圻江水左則¶
　巴水注之(近刻竝訛作經/案此八字原本及)水出雩婁縣之下靈山¶
　即大别山也與決水同出一山故世謂之分水山亦¶
　或曰巴山南歴蠻中呉時舊立屯于水側引巴水以¶
　溉野又南逕巴水戍南流注于江謂之巴口又東逕¶
　軑縣故城南(近刻竝訛作經/案此八字原本及)故&KR0076;國也春秋僖公¶
　五年秋楚滅&KR0076;&KR0076;子奔黄者也漢惠帝元年封長沙¶
　相利倉為侯國城在山之陽南對五洲也江中有五¶
　洲相接故以五洲為名宋孝武帝舉兵江州(訛作洲/案近刻)¶
<pb:KR2k0058_SBCK_035-13b>¶
　建牙洲上有紫雲蔭之即是洲也東㑹希水口水出¶
　&KR0542;縣霍山西麓山北有&KR0542;縣故城(及近刻竝訛作經/案此二十字原本)¶
　地理志曰縣南有天柱山即霍山也有祠南嶽廟音¶
　潛齊立霍州治此西南流分為二水枝津出焉希水¶
　又南積而為湖謂之希湖湖水又南流逕軑縣東而¶
　南流注于江是曰希水口者也(訛作口水/案水口近刻)然水流¶
　急濬霖雨暴漲(訛作病/案近刻)漂濫無常行者難之大江右¶
　岸有厭里口安樂浦(及近刻竝訛作經/案此十一字原本)從此至武昌¶
　尚方作部諸屯相接枕帶長江又東得桑步步下有¶
<pb:KR2k0058_SBCK_035-14a>¶
　章浦本西陽郡治(訛作南/案西近刻)今悉荒蕪江水左得赤¶
　水浦(近刻竝訛作經/案此七字原本及)夏浦也江水又東逕南陽山¶
　南(近刻竝訛作經/案此九字原本及)又曰芍磯亦曰南陽磯仲雍謂¶
　之南陽圻一名洛至圻一名石姥水勢迅急江水又¶
　東逕西陵縣故城南(及近刻竝訛作經/案此十一字原本)史記秦昭王¶
　遣白起伐楚取西陵者也漢章帝建初二年封陰堂¶
　為侯國江水東歴孟家溠江之右岸有黄石山水逕¶
　其北(及近刻竝訛作經/案此十九字原本)即黄石磯也一名石茨圻有¶
　西陵縣(下有也字/案近刻此)縣北則三洲也山連延江側(刻延/案近)¶
<pb:KR2k0058_SBCK_035-14b>¶
(訛作則/訛作逕側)東山偏髙謂之西塞東對黄公九磯所謂¶
　九圻者也于行小難兩山之間爲闕塞(刻有也字/案此下近)從¶
　此濟于土復土復者北岸地名也¶
又東過蘄春縣南蘄水從北東注之¶
　江水又得葦口(訛作常/案葦近刻)江浦也浦東有葦山江水¶
　東逕山北北崖有東湖口江波左迆流結成湖故謂¶
　之湖口矣江水又東得空石口江浦在右臨江有空¶
　石山南對石穴洲洲上有蘄陽縣治(刻有也字/案此下近)又東¶
　蘄水注之江水又東逕蘄春縣故城南世祖建武三¶
<pb:KR2k0058_SBCK_035-15a>¶
　十年封陳俊子浮為侯國(刻有也字/案此下近)江水又東得銅¶
　零口江浦也大江右逕蝦蟆山北而東㑹海口水南¶
　通大湖北達于江(刻衍水字/案此下近)左右翼山江水逕其北¶
　東合臧口江浦也(作矣/案近刻)江水又左逕長風山南得¶
　長風口江浦也江水又東逕積布山南俗謂之積布¶
　磯又曰積布圻庾仲雍所謂高山也此即西陽尋陽¶
　二郡界也右岸有土復口(訛作曰/案近刻)江浦也夾浦有江¶
　山山東有䕶口(訛在有䕶上/案近刻口字)江浦也庾仲雍謂之朝¶
　二浦也¶
<pb:KR2k0058_SBCK_035-15b>¶
又東過下雉縣北利水從東陵(作刋下同/案利近刻訛)西南注之¶
　江水東逕琵琶山南山下有琵琶灣(刻有也字/案此下近)又東¶
　逕望夫山南又東得苦菜水口夏浦也江之右岸富¶
　水注之水出陽新縣之青湓山西北流逕陽新縣(近/案)¶
(新字/刻脱)故豫章之屬縣矣地多女鳥&KR0007;中記曰陽新男¶
　子(訛作新陽/案陽新近刻)于水次得之遂與共居生二女悉衣¶
　羽而去豫章間養兒不露其衣言是鳥落塵于兒衣¶
　中則令兒病故亦謂之夜飛遊女矣(訛作飛夜/案夜飛近刻)又¶
　西北逕下雉縣王莽更名之潤光矣後併陽新(刻訛/案近)¶
<pb:KR2k0058_SBCK_035-16a>¶
(陽/作新)水之左右公私裂溉咸成沃壤(脱成字/案近刻)舊呉屯¶
　所在也江水又東(訛在下句右字之下/案近刻又訛作口東字)右得蘭溪¶
　水口竝江浦也又東左得青林口(近刻竝訛作經/案此七字原本及)¶
　水岀廬江郡之東陵鄉(刻衍即字/案水岀上近)江夏有西陵縣¶
　故是言東矣尚書云江水過九江至于東陵者也西¶
　南流水積為湖湖西有靑林山宋太始元年明帝遣¶
　沈攸之西伐子勛伐栅青山覩一童子甚麗問伐者¶
　曰取此何為答欲討賊童子曰下旬當平何勞伐此¶
　在衆人之中忽不復見故謂之青林湖湖有鯽魚食¶
<pb:KR2k0058_SBCK_035-16b>¶
　之肥美辟寒暑湖水西流謂之靑林水又西南歴尋¶
　陽分為二水一水東流通大雷一水西南流注于江¶
　經所謂利水也右對馬頭岸自富口迄此五十餘里¶
　岸阻江山(與江水合沔之後詳略兩見今江水止于/案水經于沔水内敘其入江之後所過蓋)¶
(皖縣南又東至石城分為二其一東北流又東北岀/下稚縣而沔水内訂其錯簡又東過彭蠡澤又東過)¶
(記禹貢山水澤地北江在毗陵北界東入于海下雉/居巢縣南又東過牛渚又過毗陵縣為北江參以末)¶
(于江水敘次必詳悉自宋時已闕逸矣/縣以下大江入海之大畧固具在道元)¶
水經注卷三十五¶
