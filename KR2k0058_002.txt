# -*- mode: mandoku-view; -*-
#+TITLE: 水經注
#+DATE: 2015-09-10 23:33:55.016374
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB02n0046-002水經注-卷第二.
<pb:KR2k0058_SBCK_002-1a>¶
水經注卷二¶
　　　　　後　魏　酈　道　元　撰¶
　　河水(案二字原本誤連經文今改正近刻篇題/作河水二經文上復衍河水二字今刪去)¶
又南入蔥嶺山又從蔥嶺出而東北流(案原本及近刻/脫此九字杜佑)¶
(通典引水經有此文蓋唐已/後始脫去今據通典補正)¶
　河水重源有三非惟二也一源西出捐毒之國(案捐/毒近)¶
(刻訛作/身毒)蔥嶺之上西去休循二百餘里皆故塞種也¶
　南屬蔥嶺高千里西河舊事曰蔥嶺在敦煌西八千¶
　里其山高大上生蔥故曰蔥嶺也河源潛發其嶺分¶
<pb:KR2k0058_SBCK_002-1b>¶
　爲二水一水西逕休循國南在蔥嶺西郭義恭廣志¶
　曰休循國居蔥嶺其山多大蔥又逕難兜國北北接¶
　休循西南去罽賓國三百四十里河水又西逕罽賓¶
　國北(案此九字原本及近刻竝訛作經考注叙蔥嶺/之水分東西先載蔥嶺分源西流逕休循難兜)¶
(罽賓月氏安息入雷翥海之/水不得與經文淆紊今改正)月氏之破塞王南君罽¶
　賓治循鮮城土地平和無所不有金銀珍寶異畜奇¶
　物踰于中夏大國也山險有大頭痛小頭痛之山赤¶
　土身熱之阪人畜同然河水又西逕月氏國南(案此/九字)¶
(原本及近刻/竝訛作經)治監氏城其俗與安息同匈奴冒頓單¶
<pb:KR2k0058_SBCK_002-2a>¶
　于破月氏殺其王以頭爲飲器國遂分遠過大宛西¶
　居大夏爲大月氏其餘小衆不能去者其保南山羌¶
　中號小月氏故有大月氏小月氏之名也又西逕安¶
　息國南(案此七字原本及/近刻竝訛作經)城臨嬀水地方數千里最¶
　大國也有商賈車船行旁國畫革旁行爲書記也河¶
　水與蜺羅跂禘水同注雷翥海(案此十三字原本及/近刻竝訛作經今考)¶
(注内叙蔥嶺西/流之水終於此)釋氏西域記曰蜺羅跂禘出阿耨達¶
　山之北西逕于闐國(案西字近刻/訛在之北上)漢書西域傳曰于¶
　闐之西水皆西流注西海(案之近刻作以/注下有于字)又西逕四¶
<pb:KR2k0058_SBCK_002-2b>¶
　大塔北(案此七字原本及近刻竝訛作經考注内言/蔥嶺西流之水因連及蜺羅跂禘水逕于闐)¶
(四大塔陀衛安息同入雷翥海/亦不得與經文淆紊今改正)釋法顯所謂糺尸羅¶
　國(案糺近刻作/竺刹二字)漢言截頭也佛爲菩薩時以頭施人¶
　故因名國國東有投身飼餓虎處皆起塔(案飼近/刻作餧)又¶
　西逕揵陀衛國北(案此八字原本及/近刻竝訛作經)是阿育王子法¶
　益所治邑佛爲菩薩時亦于此國以眼施人其處亦¶
　起大塔又有弗樓沙國(案弗近刻/訛作佛)天帝釋變爲牧牛¶
　小兒聚土爲佛塔法王因而成大塔所謂四大塔也¶
　法顯傳曰國有佛鉢月氏王大興兵衆來伐此國欲¶
<pb:KR2k0058_SBCK_002-3a>¶
　持鉢去置鉢象上象不能進更作四輪車載鉢八象¶
　共牽復不進王知鉢緣未至于是起塔留鉢供養鉢¶
　容二斗雜色而黑多四際分明厚可二分甚光澤貧¶
　人以少花投中便滿富人以多花供養正復百千萬¶
　斛終亦不滿佛圖調曰(案近刻/脫調字)佛鉢靑玉也受三斗¶
　許彼國寶之供養時願終日香花不滿則如言願一¶
　把滿則亦便如言又按道人竺法維所說佛鉢在大¶
　月支國起浮圖高三十丈七層鉢處第二層金絡絡¶
　鎖縣鉢鉢是靑石或云懸鉢虛空(案旁行爲書記也/爲字起至此句虚)¶
<pb:KR2k0058_SBCK_002-3b>¶
(字止近刻訛在後俗與子合同下河/水又東逕皮山國北之前原本不誤)須菩提置鉢在¶
　金机上佛一足跡與鉢共在一處國王臣民悉持梵¶
　香七寶璧玉供養塔跡佛牙袈裟頂相舍利悉在弗¶
　樓沙國釋氏西域記曰揵陀越王城西北(案揵近刻/作捷下同)¶
　有鉢吐羅越城佛袈裟王城也東有寺重復尋川水¶
　西北十里有河步羅龍淵佛到淵上浣衣處(案近刻/脱淵字)¶
　浣石尚存其水至安息注雷翥海(案注内叙蜺羅/跂禘水終於此)又¶
　曰揵陀越西西海中有安息國竺枝扶南記曰安息¶
　國去私訶條國二萬里國土臨海上卽漢書天竺安¶
<pb:KR2k0058_SBCK_002-4a>¶
　息國也戸近百萬最大國也漢書西域傳又云棃靬¶
　條支臨西海(案棃近/刻作犂)長老傳聞條支有弱水西王母¶
　亦未嘗見自條支乗水西行可百餘日近日所入也¶
　或河水所通西海矣故涼土異物志曰蔥嶺之水分¶
　流東西西入大海東爲河源禹記所云崑崙者焉張¶
　騫使大宛而窮河源謂極于此而不達于崑崙也河¶
　水自蔥嶺分源東逕迦舍羅國(案迦近/刻作伽)釋氏西域記¶
　曰有國名伽舍羅逝此國狹小而總萬國之要道無¶
　不由城南有水東北流出羅逝西山山卽蔥嶺也逕¶
<pb:KR2k0058_SBCK_002-4b>¶
　岐沙谷出谷分爲二水一水東流逕無雷國北治盧¶
　城其俗與西夜子合同(案其字原本訛在俗/與下今據文義改正)又東流¶
　逕依耐國北去無雷五百四十里俗同子合河水又¶
　東(案此四字近刻/作又東流三字)逕蒲犁國北治蒲犂谷北去疏勒¶
　五百五十里俗與子合同河水又東逕皮山國北(案/此)¶
(九字原本及近刻竝訛作經考注文蔥嶺河自岐沙/谷分爲二此先叙南河逕無雷依耐蒲犁皮山而東)¶
(合于闐河不得與/經淆紊今改正)治皮山城西北去莎車三百八十¶
　里¶
其一源出于闐國南山北流與蔥嶺所出河合(案原本/及近刻)¶
<pb:KR2k0058_SBCK_002-5a>¶
(竝脫所出二字/今據通典補正)又東注蒲昌海(案原本及近刻竝脱/又字今據通典補正)¶
　河水又東與于闐河合(案此九字近刻訛作/經原本仍屬注文)南源導¶
　于闐南山俗謂之仇摩置自置北流逕于闐國西治¶
　西城土多玉石(案土近刻/訛作上)西去皮山三百八十里東¶
　去陽關五千餘里釋法顯自烏帝西南行路中無人¶
　民沙行艱難所逕之苦人理莫比在道一月五日得¶
　達于闐其國殷庶民篤信多大乗學威儀齊整器鉢¶
　無聲城南十五里(案城南近刻/訛作南城)有利刹寺中有石鞾¶
　石上有足跡彼俗言是辟支佛跡法顯所不傳疑非¶
<pb:KR2k0058_SBCK_002-5b>¶
　佛跡也又西北流注于河(案此七字原本及近刻竝/訛作經今考上下文乃注)¶
(内叙于闐河/入蔥嶺南河)卽經所謂北注蔥嶺河也南河又東逕¶
　于闐國北(案此九字原本及近刻竝訛作經考上下/文竝注内叙蔥嶺南河逕于闐扜彌精絶)¶
(且末鄯善入牢蘭海不/得與經文淆紊今改正)釋氏西域記曰河水東流三¶
　千里至于闐屈東北流者也漢書西域傳曰于闐已¶
　東水皆東流南河又東北逕扜彌國北(案此十字原/本及近刻竝)¶
(訛作/經)治扜彌城西去于闐三百九十里南河又東逕¶
　精絶國北西去扜彌四百六十里南河又東逕且末¶
　國北(案此九字原本及/近刻竝訛作經)又東右㑹阿耨達大水釋氏¶
<pb:KR2k0058_SBCK_002-6a>¶
　西域記曰阿耨達山西北有大水北流注牢蘭海者¶
　也其水北流逕且末南山又北逕且末城西國治且¶
　末城西通精絶二千里東去鄯善七百二十里種五¶
　穀其俗(案近刻訛/作兵俗)略與漢同又曰且末河東北流逕¶
　且末北又流而左㑹南河㑹流東逝通爲注濱河注¶
　濱河又東逕鄯善國北治伊循城故樓蘭之地也樓¶
　蘭王不恭于漢元鳳四年霍光遣平樂監傅介子刺¶
　殺之更立後王漢又立其前王質子尉屠耆爲王更¶
　名其國爲鄯善百官祖道橫門王自請天子曰身在¶
<pb:KR2k0058_SBCK_002-6b>¶
　漢久恐爲前王子所害國有伊循城土地肥美願遣¶
　將屯田積粟令得依威重遂置田以鎭撫之敦煌索¶
　勱字彥義有才略刺史毛奕表行貳師將軍將酒泉¶
　敦煌兵千人至樓蘭屯田起白屋召鄯善焉耆龜兹¶
　三國兵各千横斷注濱河河斷之日水奮勢激波陵¶
　冒堤勱厲聲曰王尊建節(案尊近刻/訛作遵)河堤不溢王霸¶
　精誠呼沱不流水德神明古今一也勱躬禱祀水猶¶
　未減乃列陣被杖鼓譟讙叫且刺且射大戰三日水¶
　乃𢌞減灌浸沃衍胡人稱神大田三年積粟百萬威¶
<pb:KR2k0058_SBCK_002-7a>¶
　服外國其水東注澤(案注内叙蔥嶺南河/合于闐河終於此)澤在樓蘭¶
　國北扜泥城其俗謂之東故城去陽關千六百里西¶
　北去烏壘千七百八十五里至墨山國千八百六十¶
　五里(案八百近刻/訛作三百)西北去車師千八百九十里土地¶
　沙鹵少田仰穀旁國國出玉多葭葦檉柳胡桐白草¶
　國在東垂當白龍堆乏水草常主發導&KR0018;水擔糧迎¶
　送漢使故彼俗謂是澤爲牢蘭海也(案澤原本訛作/海據上文其水)¶
(東注澤/改正)釋氏西域記曰南河自于闐東於北三千里¶
　至鄯善入牢蘭海者也北河自岐沙東分南河卽釋¶
<pb:KR2k0058_SBCK_002-7b>¶
　氏西域記所謂二支北流逕屈茨烏夷禪善入牢蘭¶
　海者也北河又東北流分爲二水枝流出焉北河自¶
　疏勒逕流南河之北(案此二十五字原本及近刻竝/訛作經考注文蔥嶺河自岐沙)¶
(谷分爲二此叙北河逕疏勒温宿姑墨龜茲墨/山注賓樓蘭入蒲昌海不得與經淆紊今改正)漢書¶
　西域傳曰蔥嶺以東南北有山相距千餘里東西六¶
　千里河出其中(案以上約舉漢書西域傳之文近刻/西域上衍釋氏二字朱謀㙔箋謂當)¶
(作釋氏西/域記非也)暨于温㝛之南左合枝水枝水上承北河¶
　于疏勒之東西北流逕疏勒國南又東北與疏勒北¶
　山水合水出北溪東南流逕疏勒城下南去莎車五¶
<pb:KR2k0058_SBCK_002-8a>¶
　百六十里有市列西當大月氏大宛康居道釋氏西¶
　域記曰國有佛浴牀赤眞檀木作之方四尺王于宮¶
　中供養漢永平十八年耿恭以戊己挍尉爲匈奴左¶
　鹿蠡王所逼恭以此城側澗傍水自金蒲遷居此城¶
　匈奴又來攻之壅絶澗水恭于城中穿井深一十五¶
　丈不得水吏士渴乏笮馬糞汁飲之恭乃仰天歎曰¶
　昔貳師拔佩刀刺山飛泉湧出今漢德神明豈有窮¶
　哉整衣服向井再拜爲吏士禱之有頃水泉奔出衆¶
　稱萬歲乃揚水以示之虜以爲神遂卽引去後車師¶
<pb:KR2k0058_SBCK_002-8b>¶
　叛與匈奴攻恭食盡窮困乃煮鎧弩食其筋革恭與¶
　士卒同生死咸無二心圍恭不能下關寵上書求救¶
　建初元年章帝納司徒鮑昱之言(案章帝近刻/訛作明帝)遣兵¶
　救之至柳中以挍尉關寵分兵入高昌壁攻交河城¶
　車師降遣恭軍吏范羌將兵二千人迎恭遇大雪丈¶
　餘僅能至城中夜聞兵馬大恐羌遥呼曰(案遥近刻/訛作逕)¶
　我范羌也城中皆稱萬歲開門相持涕泣尚有二十¶
　六人衣履穿決形容枯槁相依而還枝河又東逕莎¶
　車國南(案此九字原本及近刻竝訛作經今考注文/北河至温㝛合枝河因叙枝河逕疏勒莎車)¶
<pb:KR2k0058_SBCK_002-9a>¶
(至温㝛而入北河此枝河所逕不得爲北河蓋/注訛作經於是枝河北河相亂後人妄改耳)治莎¶
　車城西南去蒲犁七百四十里漢武帝開西域屯田¶
　于此有鐵山出青玉枝河又東逕温㝛國南(案此九/字近刻)¶
(訛作北河之東南逕温㝛國又原本及近刻竝訛作/經考上下文皆叙枝河所逕此北字亦屬後人妄攺)¶
(今訂/正)治温㝛城土地物類與鄯善同北至烏孫赤谷¶
　六百一十里東通姑墨二百七十里于此枝河右入¶
　北河(案注内叙枝/河終於此)北河又東逕姑墨國南(案此九字/原本及近)¶
(刻竝訛作經今考以下皆/注内叙蔥嶺北河所逕)姑墨川水注之(案姑字上/近刻衍入)¶
(案近刻/字)水導姑墨西北(脫水字)歴赤沙山(案近刻/脫歴字)東南流¶
<pb:KR2k0058_SBCK_002-9b>¶
　逕姑墨國西治南城(案近刻脫/南城二字)南至于闐馬行十五¶
　日土出銅鐵及雌黃其水又東南流右注北河(案河/字近)¶
(刻訛/作波)北河又東逕龜茲國南(案近刻/脫北字)又東左合龜茲¶
　川水有二源西源出北大山南釋氏西域記曰屈茨¶
　北二百里有山夜則火光晝日但煙人取此山石炭¶
　冶此山鐵恒充三十六國用故郭義恭廣志云(案近/刻脫)¶
(云/字)龜茲能鑄冶其水南流逕赤沙山釋氏西域記曰¶
　國北四十里山上有寺名雀離大清淨又出山東南¶
　流枝水左派焉又東南水流三分右二水俱東南流¶
<pb:KR2k0058_SBCK_002-10a>¶
　注北河(案北近刻/訛作此)東川水(案東字上近/刻衍又字)出龜茲東北¶
(案近刻/脱出字)歴赤沙積梨(案近刻/脫歴字)南流枝水右出西南入¶
　龜茲城音屈茨也故延城矣西去姑墨六百七十里¶
　川水又東南流逕于輪臺之東也昔漢武帝初通西¶
　域置挍尉屯田于此搜粟都尉桑𢎞羊奏言故輪臺¶
　以東地廣饒水草可溉田五千頃以上(案可近刻/訛作有)其¶
　處温和田美可益通溝渠種五穀收穫與中國同時¶
　匈奴弱不敢近西域于是徙莎車相去千餘里卽是¶
　臺也其水又東南流右㑹西川枝水水有二源俱受¶
<pb:KR2k0058_SBCK_002-10b>¶
　西川東流逕龜茲城南合爲一水水間有故城蓋屯¶
　挍所守也其水東南注東川東川水又東南逕烏壘¶
　國南治烏壘城西去龜茲三百五十里東去玉門陽¶
　關二千七百三十八里與渠犁田官相近土地肥饒¶
　于西域爲中故都護治焉漢使持節鄭吉并護北道¶
　故號都護都護之起自吉置也其水又東南注大河¶
　大河又東右㑹敦薨之水其水出焉耆之北敦薨之¶
　山在匈奴之西烏孫之東山海經曰敦薨之山敦薨¶
　之水出焉(案近刻脫敦/薨之山四字)而西流注于泑澤出于崑崙¶
<pb:KR2k0058_SBCK_002-11a>¶
　之東北隅實惟河源者也二源俱道西源東流分爲¶
　二水左水西南流出于焉耆之西(案近刻脫/左水二字)逕流焉¶
　耆之野(案逕近刻/訛作經)屈而東南流(案而字近/刻訛作南)注于敦薨¶
　之渚右水東南流又分爲二左右焉耆之國城居四¶
　水之中在河水之洲治員渠城西去烏壘四百里南¶
　㑹兩水同注敦薨之浦東源東南流分爲二水澗瀾¶
　雙引(案澗字上近/刻衍但字)洪湍濬發俱東南流逕出焉耆之¶
　東導于危須國西(案國近刻/訛作城)國治危須城西去焉耆¶
　百里又東南注流于敦薨之藪川流所積潭水斯漲¶
<pb:KR2k0058_SBCK_002-11b>¶
(案潭近刻/訛作渾)溢而爲海(案而原本訛作/流據宋本改正)史記曰焉耆近¶
　海多魚鳥東北隔大山與車師接敦薨之水自西海¶
　逕尉犂國國治尉犂城西去都護治所三百里北去¶
　焉耆百里其水又西出沙山鐵關谷又西南流逕連¶
　城别注(案近刻/脫逕字)裂以爲田桑𢎞羊曰臣愚以爲連城¶
　以西可遣屯田以威西國卽此處也其水又屈而南¶
　逕渠犂國西故史記曰西有大河卽斯水也又東南¶
　流逕渠犂國治渠犂城西北去烏壘三百三十里漢¶
　武帝通西域屯渠犂卽此處也南與精絶接東北與¶
<pb:KR2k0058_SBCK_002-12a>¶
　尉犂接又南流注于河山海經曰敦薨之水西流注¶
　于泑澤蓋亂河流自西南注也河水又東逕墨山國¶
　南治墨山城西至尉犂二百四十里河水又東逕注¶
　賓城南又東逕樓蘭城南而東注(案此十九字原本/及近刻竝訛作經)¶
　蓋墢田士所屯(案墢田士近刻/訛作發田土)故城禪國名耳河水¶
　又東注于泑澤(案此八字原本及近刻竝訛作經今/考北河自岐沙東分南河至此乃注)¶
(内叙蔥嶺/北河所終)卽經所謂蒲昌海也水積鄯善之東北龍¶
　城之西南龍城故姜賴之虚(案近刻/訛作靈)胡之大國也蒲¶
　昌海溢(案近刻/脫昌字)盪覆其國城基尚存而至大(案近刻/訛作元)¶
<pb:KR2k0058_SBCK_002-12b>¶
　晨發西門暮達東門澮其崖岸(案近刻訛作/澮其岸岸)餘溜風¶
　吹稍成龍形西面向海(案西字上近/刻衍皆字)因名龍城地廣¶
　千里皆爲鹽而剛堅也行人所逕畜產皆布氈臥之¶
　掘發其下有大鹽方如巨枕(案近刻/訛作桃)以次相累類霧¶
　起雲浮(案起近刻/訛作氣)寡見星日少禽多鬼怪西接鄯善¶
　東連三沙爲海之北隘矣故蒲昌亦有鹽澤之稱也¶
　山海經曰不周之山北望諸毗之山臨彼岳崇之山¶
　東望泑澤河水之所潛也其源渾渾泡泡者也東去¶
　玉門陽關千三百里(案漢書西域傳蒲昌海去玉門/陽關三百餘里後漢書同惟水)¶
<pb:KR2k0058_SBCK_002-13a>¶
(經注作千三百里足/證二書皆脫千字)廣輪四百里(案近刻作廣/袤三百里)其水¶
　澄渟冬夏不減其中洄湍電轉爲隱淪之脈當其澴¶
　流之上(案近刻/脫其字)飛禽奮翮于霄中者無不墜于淵波¶
　矣卽河水之所潛而出于積石也¶
又東入塞過敦煌酒泉張掖郡南¶
　河自蒲昌有隱淪之證並間關入塞之始自此經當¶
　求實致也河水重源又發于西塞之外出于積石之¶
　山山海經曰積石之山其下有石門河水冒以西流¶
(案西下近/刻衍南字)是山也萬物無不有(案近刻下/有焉字)禹貢所謂¶
<pb:KR2k0058_SBCK_002-13b>¶
　導河自積石也山在西羌之中燒當所居也延熹二¶
　年西羌燒當犯塞護羌挍尉段熲討之追出塞至積¶
　石山斬首而還司馬彪曰西羌者自析支以西濱于¶
　河首左右居也(案左近刻/訛作在)河水屈而東北流逕析支¶
　之地(案逕下近/刻有於字)是爲河曲矣應劭曰禹貢析支屬雍¶
　州在河關之西東去河關千餘里羌人所居謂之河¶
　曲羌也東北歴敦煌酒泉張掖南應劭地理風俗記¶
　曰敦煌(案下酒泉張掖皆釋其義此當有脫/文漢書注引應劭曰敦大也煌盛也)酒泉其¶
　水甘若酒味故也張掖言張國臂掖以威羌狄說文¶
<pb:KR2k0058_SBCK_002-14a>¶
　曰郡制天子地方千里分爲百縣縣有四郡故春秋¶
　傳曰上大夫縣下大夫郡至秦始置三十六郡以監¶
　縣矣從邑君聲釋名曰郡羣也人所羣聚也黃義仲¶
　十三州記曰郡之言君也改公侯之封而言君者至¶
　尊也郡守專權君臣之禮彌崇今郡字君在其左邑¶
　在其右君爲元首邑以載民故取名于君謂之郡漢¶
　官曰秦用李斯議分天下爲三十六郡凡郡或以列¶
　國陳魯齊吳是也或以舊邑長沙丹陽是也或以山¶
　陵太山山陽是也或以川原西河河東是也或以所¶
<pb:KR2k0058_SBCK_002-14b>¶
　出金城城下得金酒泉泉味如酒豫章樟樹生庭鴈¶
　門鴈之所育是也或以號令禹合諸侯大計東冶之¶
　山因名㑹稽是也(案因字近刻訛作/國上衍㑹計二字)河逕其南而纏¶
　絡遠矣河水自河曲又東逕西海郡南(案此十二字/原本及近刻)¶
(竝訛作經又訛作河水自東河曲/考注義乃承上河曲之文今改正)漢平帝時王莽秉¶
　政欲耀威德以服遠方諷羌獻西海之地置西海郡¶
　而築五縣焉周海亭燧相望莽篡政紛亂郡亦棄廢¶
　河水又東逕允川而歴大榆小榆谷北(案此十五字/原本及近刻)¶
(竝訛/作經)羌迷唐鍾存所居也永元五年貫友代聶尚爲¶
<pb:KR2k0058_SBCK_002-15a>¶
　護羌挍尉攻迷唐斬獲八百餘級收其熟麥數萬斛¶
　于逢留河上築城以盛麥且作大船(案且近刻/訛作其)于河¶
　峽作橋渡兵迷唐遂遠依河曲永元九年(案近刻訛/作八年)¶
　迷唐復與鍾存東寇而還十年謁者王信耿譚西擊¶
　迷唐降之詔聽還大小榆谷迷唐(案此下近刻/衍種人二字)謂漢¶
　造河橋(案謂近/刻作以)兵來無時故地不可居復叛居河曲¶
　與羌爲讎種人與官兵擊之允川去迷唐數十里營¶
　止遣輕兵挑戰因引還迷唐追之至營因戰迷唐敗¶
　走于是西海及大小榆谷(案近刻/脫谷字)無復聚落隃糜相¶
<pb:KR2k0058_SBCK_002-15b>¶
　曹鳳上言建武以來西戎數犯法常從燒當種起所¶
　以然者以其居大小榆谷土地肥美又近塞内與諸¶
　種相傍南得鍾存以廣其衆北阻大河因以爲固又¶
　有西海魚鹽之利緣山濱河以廣田蓄(案河近/刻作水)故能¶
　彊大常雄諸種今黨援沮壞(案近刻訛/作壞沮)親屬離叛其¶
　餘勝兵不過數百宜及此時建復西海郡縣規固二¶
　榆廣設屯田隔塞羌胡交關之路殖穀富邊省輸轉¶
　之役上拜鳳爲金城西部都尉遂開屯田二十七部¶
(案近刻/脫屯字)列屯夾河(案近刻脫/列屯二字)與建威相首尾後羌反¶
<pb:KR2k0058_SBCK_002-16a>¶
　遂罷按段國沙州記吐谷渾于河上作橋謂之河厲¶
　長百五十步兩岸纍石作基陛節節相次大木從橫¶
　更鎭壓兩邊俱平(案近刻/訛作來)相去三丈並大材以板橫¶
　次之施鉤欄甚嚴飾橋在清水川東也¶
又東過隴西河關縣北洮水從東南來流注之¶
　河水右逕沙州北(案右近刻/訛作又)段國曰澆河西南百七¶
　十里有黃沙沙南北百二十里東西七十里西極大¶
　楊川(案楊近/刻作陽)望黃沙猶若人委乾糒于地(案乾糒近/刻作干&KR1712;)¶
　都不生草木蕩然黃沙周迴數百里沙州于是取號¶
<pb:KR2k0058_SBCK_002-16b>¶
　焉地理志曰漢宣帝神爵二年置河關縣蓋取河之¶
　關塞也風俗通曰百里曰同總名爲縣縣𤣥也首也¶
　從系倒首舉首易偏矣(案此句有/脫誤未詳)言當𤣥靜平徭役¶
　也釋名又曰縣懸也懸于郡矣黃義仲十三州記曰¶
　縣&KR0076;也&KR0076;以貞直言下體之居鄰民之位不輕其誓¶
　施繩用法不曲如&KR0076;&KR0076;聲近縣故以取名今系字在¶
　半也(案此句有/脫誤未詳)漢高帝六年(案原本及近刻六竝/訛作元據漢書改正)令¶
　天下縣邑城張晏曰令各自築其城也河水又東北¶
　流入西平郡界左合二川南流入河又東北濟川水¶
<pb:KR2k0058_SBCK_002-17a>¶
　注之(案此二十七字原本及近刻竝訛作經今考上/文河關縣至後叙洮水皆依經爲注又平近刻)¶
(訛作/卑)水西南出濫瀆東北流入大谷謂之大谷水北¶
　逕澆河城西南北流注于河河水又東逕澆河故城¶
　北(案此十字原本及近刻竝/訛作經又東訛作東又)有二城東西角倚東北¶
　去西平二百二十里宋少帝景平中拜吐谷渾阿豺¶
　爲安西將軍澆河公卽此城也河水又東北逕黃川¶
　城河水又東逕石城南左合北谷水(案此二十二字/原本及近刻竝)¶
(訛作/經)昔段熲撃羌于石城投河墜坑而死者八百餘¶
　人卽于此也河水又東北逕黃河城南(案此十字原/本及近刻竝)¶
<pb:KR2k0058_SBCK_002-17b>¶
(訛作/經)西北去西平二百一十七里河水又東北逕廣¶
　違城北右合烏頭川水(案此十六字原本及近/刻竝訛作經右訛作又)水發¶
　遠川引納支津北逕城東而北流注于河河水又東¶
　逕邯川城南(案此九字原本及/近刻竝訛作經)城之左右歴谷有二¶
　水(案二近刻/訛作三)導自北山南逕邯亭注于河河水又東¶
　臨津溪水注之(案此十字原本及/近刻竝訛作經)水自南山北逕臨¶
　津城西而北流注于河河水又東逕臨津城北白土¶
　城南(案此十三字原本/及近刻竝訛作經)十三州志曰左南津西六十¶
　里有白土城(案近刻/脫有字)城在大河之北而爲緣河濟渡¶
<pb:KR2k0058_SBCK_002-18a>¶
　之處(案原本訛作之北近/刻處下復衍北字)魏涼州刺史郭淮(案淮爲/雍州刺)¶
(史此云/涼州誤)破羌遮塞于白土卽此處矣(案塞近刻/訛作寒)河水¶
　又東左㑹白土川水(案此十字原本及/近刻竝訛作經)水出白土城¶
　西北下東南流逕白土城北又東南注于河河水又¶
　東北㑹兩川右合二水(案此十二字原本/及近刻竝訛作經)參差夾岸¶
　連壤&KR0018;險相望河北有層山山甚靈秀山峯之上立¶
　石數百丈亭亭桀豎競勢爭高遠望㠁㠁若攢圖之¶
　託霄上其下層巖峭舉壁岸無階懸巖之中多石室¶
　焉室中若有積卷矣而世士罕有津達者(案達近/刻作逮)因¶
<pb:KR2k0058_SBCK_002-18b>¶
　謂之積書巖巖堂之内每時見神人往還矣蓋鴻衣¶
　羽裳之士練精餌食之夫耳俗人不悟其仙者乃謂¶
　之神鬼彼羌目鬼曰唐述復因名之爲唐述山(案之/爲近)¶
(刻訛作/爲之)指其堂密之居謂之唐述窟其懷道宗𤣥之¶
　士皮冠淨髮之徒亦往棲託焉故秦川記曰河峽崖¶
　傍有二窟一曰唐述窟高四十丈西二里有時亮窟¶
　高百丈廣二十丈深三十丈藏古書五笥(案近刻/訛作字)亮¶
　南安人也下封有水(案下封未詳/疑是地名)導自是山溪水南¶
　注河謂之唐述水河水又東得野亭南(案此八字原/本及近刻竝)¶
<pb:KR2k0058_SBCK_002-19a>¶
(訛作經今考南字卽屬訛舛此/下叙野亭水所岀之文亦脫)又東北流歴研川謂¶
　之研川水又東北注于河謂之野亭口(案亭近刻/訛作城)河¶
　水又東歴鳳林北(案此八字原本及/近刻竝訛作經)鳳林山名也五¶
　巒俱峙耆彥云(案彥近刻/訛作諺)昔有鳳鳥飛遊五峰故山¶
　有斯目矣秦州記曰枹䍐原北名鳳林川川中則黃¶
　河東流也河水又東與灕水合(案此八字原本及/近刻竝訛作經)水¶
　導源塞外羌中故地理志曰其水出西塞外東北流¶
　歴野虜中逕消銅城西又東北逕列城東(案近刻脫/北字逕下)¶
(又衍/河字)考地說無目蓋出自戎方矣左合列水(案合近/刻訛作)¶
<pb:KR2k0058_SBCK_002-19b>¶
(右)水出西北溪東北流逕列城北右入灕水(案右近/刻訛作)¶
(又)城居二水之㑹也灕水又北逕可石孤城西西戎¶
　之名也又東北右合黑城溪水(案右近刻/訛作石)水出西北¶
　山下(案山近刻/訛作溪)東南流逕黑城南又東南枝水左出¶
　焉又東南入灕水灕水又東北逕榆城東榆城溪水¶
　注之水出素和細越西北山下東南流逕細越川(案/逕)¶
(下近刻/有于字)夷俗鄉名也又東南出狄周峽東南右合黑¶
　城溪之枝津津水上承溪水東北逕黑城東東北注¶
　之榆溪又東南逕榆城南東北注灕水灕水又東北¶
<pb:KR2k0058_SBCK_002-20a>¶
　逕石門口山高險峻絶(案近刻/脫峻字)對岸若門故峽得厥¶
　名矣疑卽臯蘭山門也漢武帝元狩三年驃騎霍去¶
　病出隴西至臯蘭謂是山之關塞也(案謂字上近/刻衍應字)應¶
　劭漢書音義曰(案近刻脫/應劭二字)臯蘭在隴西白石縣塞外¶
(案在字上近/刻衍應字)河名也孟康曰山關名也今是山去河¶
　不遠故論者疑目河山之間矣灕水又東北臯蘭山¶
　水自山左右翼注灕水灕水又東白石川水注之水¶
　出縣西北山下(案近刻/脫山字)東南流枝津東注焉白石川¶
　水又南逕白石城西而注灕水灕水又東逕白石縣¶
<pb:KR2k0058_SBCK_002-20b>¶
　故城南王莽更曰順礫闞駰曰白石縣在狄道西北¶
　二百八十五里灕水逕其北今灕水逕其南(案其字/近刻訛)¶
(作/東)而不出其北也灕水又東逕白石山北應劭曰白¶
　石山在東羅溪水注之(案近刻/脫水字)水出西南山下東入¶
　灕水灕水又東左合䍐幵南溪水水出䍐幵西(案近/刻脫)¶
(一水/字)東南流逕䍐幵南注之(案此二字近刻訛在/前灕水逕東南下)十¶
　三州志曰廣大阪在枹䍐西北䍐幵在焉昔慕容吐¶
　谷渾自燕歴陰山西馳而創居于此灕水又東逕枹¶
　䍐縣故城南應劭曰故枹䍐侯邑也(案枹䍐近/刻作䍐羌)十三¶
<pb:KR2k0058_SBCK_002-21a>¶
　州志曰枹䍐縣在郡西二百一十里灕水在城南門¶
　前東過也灕水又東北故城川水注之水有二源南¶
　源出西南山下東北流逕金紐大嶺北(案紐大二字/近刻訛作細)¶
(北)又東北逕一故城南又東北與北水㑹北源自西¶
　南逕故城北右入南水亂流東北注灕水灕水又東¶
　北左合白石川之枝津水上承白石川東逕白石城¶
　北又東絶䍐幵溪又東逕枹䍐城南又東入灕水灕¶
　水又東北出峽北流注于河地理志曰灕水出白石¶
　縣西塞外東至枹䍐入河河水又逕左南城南(案此/八字)¶
<pb:KR2k0058_SBCK_002-21b>¶
(原本及近刻/竝訛作經)十三州志曰石城西一百四十里有左¶
　南城者也津亦取名焉大河又東逕赤岸北(案此八/字原本)¶
(及近刻竝/訛作經)卽河夾岸也秦州記曰枹䍐有河夾岸岸¶
　廣四十丈義熙中乞佛于此河上作飛橋橋高五十¶
　丈三年乃就河水又東洮水注之(案此八字原本及/近刻竝訛作經朱)¶
(謀㙔箋於前經文欲改洮水/爲澆水由不察此屬注文耳)地理志曰水出塞外羌¶
　中沙州記曰洮水與墊江水俱出嵹臺山山南卽墊¶
　江源山東則洮水源山海經曰白水出蜀郭景純注¶
　云從臨洮之西傾山東南流入漢而至墊江故段國¶
<pb:KR2k0058_SBCK_002-22a>¶
　以爲墊江水也洮水同出一山故知嵹臺西傾之異¶
　名也洮水東北流逕吐谷渾中(案近刻/脫逕字)吐谷渾者始¶
　是東燕慕容之枝庶因氏其字以爲首類之種號也¶
　故謂之野虜自洮嵹南北三百里中地草徧是龍鬚¶
　而無樵柴洮水又東北流逕洮陽曾城北(案近刻/脫洮字)沙¶
　州記曰嵹城東北三百里有曾城城臨洮水者也建¶
　初二年羌攻南部都尉于臨洮上遣行車騎將軍馬¶
　防與長水挍尉耿恭救之諸羌退聚洮陽卽此城也¶
　洮水又東逕洪和山南(案洪近刻/訛作其)城在四山中洮水¶
<pb:KR2k0058_SBCK_002-22b>¶
　又東逕迷和城北羌名也又東逕甘枳亭歴望曲在¶
　臨洮西南(案近刻脫/臨洮二字)去龍桑城二百里(案近刻/脫城字)洮水¶
　又東逕臨洮縣故城北禹治洪水西至洮水之上見¶
　長人受黑玉書于斯水上洮水又東北流屈而逕索¶
　西城西建初二年馬防耿恭從五溪祥㯼谷出索西¶
　與羌戰破之築索西城徙隴西南部都尉居之俗名¶
　赤水城(案近刻脫/俗名二字)亦曰臨洮東城也沙州記曰從東¶
　洮至西洮百二十里者也洮水又屈而北逕龍桑城¶
　西而西北流馬防以建初二年從安故五溪出龍桑¶
<pb:KR2k0058_SBCK_002-23a>¶
　開通舊路者也俗名龍城洮水又西北逕步和亭東¶
　步和川水注之水出西山下東北流出山逕步和亭¶
　北東北注洮水洮水又北出門峽歴求厥川蕈川水¶
　注之水出桑嵐西溪東流歴桑嵐川又東逕蕈川北¶
　東入洮水洮水又北歴峽逕偏橋出夷始梁右合蕈¶
　塏川水水東南出石底橫下北歴蕈塏川西北注洮¶
　水洮水又東北逕桑城東又北㑹藍川水水源出求¶
　厥川西北溪(案近刻作出來歴川/西北溪南流歴川)東北流逕藍川歴¶
　桑城北(案近刻訛作/歴水城城北)東入洮水洮水又北逕外羌城¶
<pb:KR2k0058_SBCK_002-23b>¶
　西又北逕和博城東城在山内左合和博川水(案水/字近)¶
(刻亦/作川)水出城西南山下東北逕和博城南東北注于¶
　洮水洮水北逕安故縣故城西地理志(案志下近/刻衍曰字)隴¶
　西之屬縣也十三州志曰縣在郡南四十七里蓋延¶
　轉擊狄道安故五溪反羌(案反近刻/訛作及)大破之卽此也¶
　洮水又北逕狄道故城西(案狄道原本竝作降/狄道據漢書刪下同)闞駰¶
　曰今曰武始也洮水在城西北流(案北流近刻/訛作東北下)又北¶
　隴水注之(案隴近刻/訛作壟)卽山海經所謂濫水也水出鳥¶
　鼠山西北高城嶺西逕隴坁(案近刻脫隴/字坁訛作底)其山岸崩¶
<pb:KR2k0058_SBCK_002-24a>¶
　落者聲聞數百里故揚雄稱響若坁頽是也又西北¶
　歴白石山下地理志曰狄道東有白石山濫水又西¶
　北逕武街城南(案街近刻/訛作階)又西北逕狄道故城東百¶
　官表曰縣有蠻夷謂之道公主所食曰邑(案近刻訛/作有公主)¶
(曰/邑)應劭曰反舌左袵不與華同須有譯言乃通也漢¶
　隴西郡治秦昭王二十八年置應劭曰有隴坁在其¶
　東故曰隴西也神仙傳曰封君達隴西人服鍊水銀¶
　年百歲視之如年三十許騎靑牛故號靑牛道士王¶
　莽更郡縣之名郡曰厭戎縣曰操虜也昔馬援爲隴¶
<pb:KR2k0058_SBCK_002-24b>¶
　西太守六年爲狄道開渠引水種秔稻而郡中樂業¶
　卽此水也濫水又西北流注于洮水(案流下近/刻衍逕字)洮水¶
　右合二水左㑹大夏川水(案左近刻/訛作右)水出西山二源¶
　合舍而亂流逕金紐城南(案紐近刻訛/作柳下同)十三州志曰¶
　大夏縣西有故金紐城去縣四十里本都尉治又東¶
　北逕大夏縣故城南地理志(案志下近/刻衍曰字)王莽之順夏¶
　晉書地道記曰縣有禹廟禹所出也又東北出山注¶
　于洮水洮水又北翼帶三水亂流北入河地理志曰¶
　洮水北至枹䍐東入河是也¶
<pb:KR2k0058_SBCK_002-25a>¶
又東過金城允吾縣北¶
　金城郡治也漢昭帝始元六年置王莽之西海也莽¶
　又更允吾爲脩遠縣河水逕其南不在其北南有湟¶
　水出塞外東逕西王母石室石釡西海鹽池北故闞¶
　駰曰其西卽湟水之源也地理志曰湟水所出(案出/下近)¶
(刻有/也字)湟水又東南流逕龍夷城故西零之地也十三¶
　州志曰城在臨羌新縣西三百一十里王莽納西零¶
　之獻以爲西海郡治此城湟水又東南逕卑禾羌海¶
　北有鹽池闞駰曰縣西有卑禾羌海者也世謂之青¶
<pb:KR2k0058_SBCK_002-25b>¶
　海東去西平二百五十里湟水東流逕湟中城北故¶
　小月氏之地也十三州志曰西平張掖之間大月氏¶
　之别小月氏之國范曄後漢書曰湟中月氏胡者其¶
　王爲匈奴所殺餘種分散西踰蔥嶺其弱者南入山¶
　從羌居止故受小月氏之名也後漢西羌傳曰羌無¶
　弋爰劔者秦厲公時以奴隸亡入三河羌怪爲神(案/近)¶
(刻脫/怪字)推以爲豪河湟之間多禽獸以射獵爲事遂見¶
　敬信依者甚衆其曾孫忍因留湟中爲湟中羌也湟¶
　水又東右控四水導源四溪東北流注于湟湟水又¶
<pb:KR2k0058_SBCK_002-26a>¶
　東逕赤城北而東入經戎峽口右合羌水水出西南¶
　山下(案近刻脫/一水字)逕護羌城東故護羌挍尉治又東北¶
　逕臨羌城西東北流注于湟(案近刻/脫注字)湟水又東逕臨¶
　羌縣故城北漢武帝元封元年(案元封近刻/訛作元狩)以封孫¶
　都爲侯國王莽之監羌也謂之綏戎城非也湟水又¶
　東盧溪水注之水出西南盧川東北流注于湟水湟¶
　水又東逕臨羌新縣故城南闞駰曰臨羌新縣在郡¶
　西百八十里湟水逕城南也城有東西門西北隅有¶
　子城湟水又東右合溜溪伏溜石杜蠡四川東北流¶
<pb:KR2k0058_SBCK_002-26b>¶
　注之左㑹臨羌溪水水發新縣西北東南流歴縣北¶
　東南入湟水湟水又東龍駒川水注之水右出西南¶
　山下(案右近刻/訛作又)東北流逕龍駒城北流注于湟水湟¶
　水又東長寧川水注之水出松山東南流逕晉昌城¶
(案近刻/訛作川)晉昌川水注之長寧水又東南養女川水注¶
　之水發養女北山有二源皆長湍遠發南總一川逕¶
　養女山謂之養女川闞駰曰長寧亭北有養女嶺卽¶
　浩亹山西平之北山也亂流出峽南逕長寧亭東城¶
　有東西門東北隅有金城在西平西北四十里十三¶
<pb:KR2k0058_SBCK_002-27a>¶
　州志曰六十里遠矣長寧水又東南與一水合水出¶
　西山東南流水南山上(案南上近/刻衍出字)有風伯祠春秋祭¶
　之其水東南逕長寧亭南東入長寧水長寧水又東¶
　南流注于湟水湟水又東牛心川水注之水出西南¶
　遠山(案西近刻/訛作其)東北流逕牛心堆東又北逕西平亭¶
　西東北入湟水湟水又東逕西平城北東城卽故亭¶
　也漢景帝六年封隴西太守北地公孫渾邪爲侯國¶
　魏黃初中立西平郡憑倚故亭增築南西北三城以¶
　爲郡治湟水又東逕土樓南樓北倚山原峯高三百¶
<pb:KR2k0058_SBCK_002-27b>¶
　尺有若削成樓下有神祠雕牆故壁存焉闞駰曰西¶
　平亭北有土樓神祠者也今在亭東北五里右則五¶
　泉注之泉發西平亭北鴈次相綴東北流至土樓南¶
　北入湟水湟水又東右合蔥谷水水有四源各出一¶
　溪亂流注于湟湟水又東逕東亭北東出漆峽山峽¶
　也東流右則漆谷常溪注之左則甘夷川水入焉湟¶
　水又東安夷川水注之水發遠山西北流控引衆川¶
(案近刻流訛/作逕脫引字)北屈逕安夷城西北東入湟水湟水又¶
　東逕安夷縣故城城有東西門在西平亭東七十里¶
<pb:KR2k0058_SBCK_002-28a>¶
(案在近刻/訛作去)闞駰曰四十里湟水又東左合宜春水水¶
　出東北宜春溪西南流至安夷城南(案近刻/脫城字)入湟水¶
　湟水又東勒且溪水注之水出縣東南勒且溪北流¶
　逕安夷城東而北入湟水湟水有勒且之名疑卽此¶
　號也闞駰曰金城河初與浩亹河合又與勒且河合¶
　者也湟水又東左則承流谷水南入(案左則近/刻作左合)右㑹¶
　達扶東西二溪水參差北注亂流東出期頓雞谷二¶
　水北流注之(案期字上近刻/衍東流二字)又東(案近刻脫/此二字)吐那孤¶
　長門兩川南流入湟水六山名也(案此四字原本訛/在上亂流東出句)¶
<pb:KR2k0058_SBCK_002-28b>¶
(下今考上六水出六山之溪谷皆舉山/以名其水故總釋之亦注内之小注)湟水又東逕¶
　樂都城南東流右合來谷乞斤二水(案近刻右訛作/又斤下衍流字)¶
　左㑹陽非流溪細谷三水東逕破羌縣故城南應劭¶
　曰漢宣帝神爵二年置城省南門十三州志曰湟水¶
　河在南門前東過六谷水自南破羌川自北左右翼¶
　注湟水又東南逕小晉興城北故都尉治闞駰曰允¶
　吾縣西四十里有小晉興城(案城下近/刻衍也字)湟水又東與¶
　閤門河合卽浩亹河也出西塞外(案西下近/刻衍北字)東入塞¶
　逕敦煌酒泉張掖南東南逕西平之鮮谷塞尉故城¶
<pb:KR2k0058_SBCK_002-29a>¶
　南又東南與湛水合水有二源西水出白嶺下東源¶
　發于白岸谷合爲一川東南流至霧山注閤門河閤¶
　門河又東逕養女北山東南左合南流川水水出北¶
　山(案近刻脫/一水字)南流入于閤門河閤門河又東逕浩亹¶
　縣故城南王莽改曰興武矣闞駰曰浩讀閤也故亦¶
　曰閤門水兩兼其稱矣又東流注于湟水故地理志¶
　曰浩亹水東至允吾入湟水湟水又東逕允吾縣北¶
　爲鄭伯津與澗水合(案澗近刻/訛作潤)水出令居縣西北塞¶
　外(案出下近刻/衍縣北二字)南流逕其縣故城西漢武帝元鼎二¶
<pb:KR2k0058_SBCK_002-29b>¶
　年置王莽之䍐虜也又南逕永登亭西歴黑石谷南¶
　流注鄭伯津湟水又東逕允街縣故城南漢宣帝神¶
　爵二年置王莽之脩遠亭也縣有龍泉出允街谷泉¶
　眼之中水文成交龍(案交近刻/訛作蛟)或試撓破之尋平成¶
　龍畜生將飲者皆畏避而走謂之龍泉下入湟水湟¶
　水又東逕枝楊縣逆水注之水出允吾縣之參街谷¶
　東南流逕街亭城南又東南逕陽非亭北(案亭北近/刻訛作北)¶
(亭)又東南逕廣武城西故廣武都尉治郭淮破叛羌¶
　治無戴(案原本訛作故無/載據三國志改正)于此處也城之西南二十¶
<pb:KR2k0058_SBCK_002-30a>¶
　許里水西有馬蹏谷漢武帝聞大宛有天馬遣李廣¶
　利伐之始得此馬有角爲奇故漢武帝天馬之歌曰¶
(案武帝二字近/刻訛作賦字)天馬來兮歴無草(案近刻/訛作皂)逕千里兮¶
　循東道(案循近刻/訛作巡)胡馬感北風之思遂頓羈絶絆驤¶
　首而馳晨發京城夕至敦煌北塞外(案夕字近刻/作食時二字)長¶
　鳴而去因名其處曰&KR0049;馬亭今晉昌郡南及廣武馬¶
　蹏谷盤石上馬跡若踐泥中有自然之形故其俗號¶
　曰天馬徑夷人在邊效刻是有大小之迹體狀不同¶
　視之便别逆水又東逕枝陽縣故城南東南入于湟¶
<pb:KR2k0058_SBCK_002-30b>¶
　水地理志曰逆水出允吾東至枝陽入湟湟水又東¶
　流(案湟水二字近/刻訛作河字)注于金城河卽積石之黃河也闞¶
　駰曰河至金城縣謂之金城河隨地爲名也釋氏西¶
　域記曰牢蘭海東伏流龍沙堆在屯皇東南四百里¶
　阿步干鮮卑山(案阿步干近刻/訛作河步于)東流至金城爲大河¶
　河出崑崙(案近刻脫/一河字)崑崙卽阿耨達山也河水又東¶
　逕石城南(案此八字原本及/近刻竝訛作經)謂之石城津闞駰曰在¶
　金城西北矣河水又東南逕金城縣故城北應劭曰¶
　初築城得金故曰金城也漢書集註薛瓚云金者取¶
<pb:KR2k0058_SBCK_002-31a>¶
　其堅固也故墨子有金城湯池之言矣王莽之金屏¶
　也世本曰鯀作城風俗通曰城盛也從土成聲管子¶
　曰内爲之城城外爲之郭(案近刻脫/一城字)郭外爲之土閬¶
(案近刻訛作/郭外之上開)地高則溝之(案地近刻/訛作池)下則隄之(案近/刻脫)¶
(此四/字)命之曰金城十三州志曰大河在金城北門東¶
　流有梁泉注之出縣之南山按耆舊言梁暉字始娥¶
　漢大將軍梁冀後冀誅入羌後其祖父爲羌所推爲¶
　渠帥而居此城土荒民亂暉將移居枹䍐出頓此山¶
　爲羣羌圍迫無水暉以所執榆鞭豎地以靑羊祈山¶
<pb:KR2k0058_SBCK_002-31b>¶
　神泉湧出榆木成林其水自縣北流注于河也¶
又東過榆中縣北¶
　昔䝉恬爲秦北逐戎人開榆中之地按地理志(案志/下近)¶
(刻衍/曰字)金城郡之屬縣也故徐廣史記音義曰榆中在¶
　金城卽阮嗣宗勸進文所謂榆中以南者也¶
又東過天水北界¶
　苑川水出勇士縣之子城南山(案苑近刻/作菀下同)東北流歴¶
　此成川(案成近刻/訛作城)世謂之子城川又北逕牧師苑故¶
　漢牧苑之地也羌豪迷吾等萬餘人(案迷近刻/訛作述)到襄¶
<pb:KR2k0058_SBCK_002-32a>¶
　武首陽平襄勇士抄此苑馬(案抄上近刻衍/至字馬訛作焉)焚燒亭¶
　驛卽此處也又曰苑川水地爲龍馬之沃土故馬援¶
　請與田戸中分以自給也有東西二苑城相去七十¶
　里(案近刻/作七里)西城卽乞佛所都也又北入于河也¶
又東北過武威媪圍縣南(案近刻訛作又北過/武威媪圍縣東北)¶
　河水逕其界東北流縣西南有泉源東逕其縣南又¶
　東北入河也¶
又東北過天水勇士縣北¶
　地理志曰滿福也(案滿近刻/訛作蒲)屬國都尉治王莽更名¶
<pb:KR2k0058_SBCK_002-32b>¶
　之曰紀德有水出縣西(案近刻脫有/字西訛作山)世謂之二十八¶
　渡水東北流溪澗縈曲途出其中逕二十八渡行者¶
　勤于溯涉故因名焉北逕其縣而下注河又有赤曄¶
　川水南出赤蒿谷北流逕赤曄川又北逕牛官川又¶
　北逕義城西北北流歴三城川而北流注于河也¶
又東北過安定北界麥田山¶
　河水東北流逕安定袓厲縣故城西北(案此十五字/原本及近刻)¶
(並訛/作經)漢武帝元鼎三年(案近刻訛/作五年)幸雍遂踰隴登空¶
　同西臨袓厲河而還卽于此也王莽更名之曰鄉禮¶
<pb:KR2k0058_SBCK_002-33a>¶
　也李斐曰音賴又東北袓厲川水注之水出袓厲南¶
　山北流逕袓厲縣而西北流注于河(案河下近/刻衍水字)河水¶
　又東北逕麥田城西又北與麥田泉水合(案此十八/字原本及)¶
(近刻並/訛作經)水出城西北西南流注于河河水又東北逕¶
　麥田山西谷(案此十一字原本及近刻竝訛作經今/考以上注文記河之西南來所逕至此)¶
(卽經所謂東北過安/定北界麥田山也)山在安定西北六百四十里(案/近)¶
(刻脫/山字)河水又東北逕于黑城北又東北高平川水注¶
　之(案此十九字原本/及近刻竝訛作經)卽苦水也(案苦近刻訛/作若下同)水出高¶
　平大隴山苦水谷(案隴近刻/訛作壟)建武八年世祖征隗囂¶
<pb:KR2k0058_SBCK_002-33b>¶
　吳漢從高平第一城苦水谷入(案原本及近刻竝脫/吳字據後漢書補)¶
　卽是谷也東北流逕高平縣故城東漢武帝元鼎三¶
　年置(案近刻/脫置字)安定郡治也王莽更名其縣曰鋪睦西¶
　十里有獨阜阜上有故臺臺側有風伯壇故世俗呼¶
　此阜爲風堆其水又北龍泉水注之水出縣東北七¶
　里龍泉東北流注高平川川水又北出秦長城(案長/字近)¶
(刻訛在/城字下)城在縣北一十五里又西北流逕東西二土¶
　樓故城門北(案土樓近刻/訛作太婁)合一水水有五源咸出隴¶
　山西東水發源縣西南二十六里湫淵淵在四山中¶
<pb:KR2k0058_SBCK_002-34a>¶
　湫水北流西北出長城北與次水㑹水出縣西南四¶
　十里長城西山中北流逕魏行宮故殿東又北次水¶
　注之出縣西南四十里山中北流逕行宮故殿西又¶
　北合次水水出縣西南四十八里東北流又與次水¶
　合水出縣西南六十里酸陽山東北流左㑹右水總¶
　爲一川東逕西樓北(案樓近刻/亦訛作婁)東注苦水段熲爲護¶
　羌挍尉于安定高平苦水討先零斬首八千級于是¶
　水之上苦水又北與石門水合水有五源東水導源¶
　高平縣西八十里西北流次水注之水出縣西百二¶
<pb:KR2k0058_SBCK_002-34b>¶
　十里如州泉東北流右入東水亂流左㑹三川參差¶
　相得東北同爲一川混濤歴峽峽卽隴山之北垂也¶
　謂之石門口水曰石門水在縣西北八十餘里石門¶
　之水又東北注高平川川水又北自延水注之水西¶
　出自延溪(案近刻/脫水字)東流歴峽謂之自延口在縣西北¶
　百里(案近刻脫在字/縣下復衍之字)又東北逕延城南東入高平川¶
　川水又北逕亷城東按地理志(案志下近/刻衍曰字)北地有廉¶
　縣(案近刻亷/下衍城字)闞駰言在富平北自昔匈奴侵漢新秦¶
　之土率爲狄場故城舊壁盡從胡目(案胡近刻/訛作故)地理¶
<pb:KR2k0058_SBCK_002-35a>¶
　淪移不可復識當是世人誤證也川水又北苦水注¶
　之水發縣東北百里山(案此處應/有訛脱)流注高平川川水¶
　又北(案近刻訛作流注/高平高平又北)逕三水縣西肥水注之水出¶
　高平縣西北二百里牽條山西東北流與若勃溪合¶
　水有二源(案水字近刻/訛在合字上)總歸一瀆東北流入肥肥水¶
　又東北流違泉水注焉泉流所發導于若勃溪東東¶
　北流入肥肥水又東北出峽注于高平川水東有山¶
　山東有三水縣故城本屬國都尉治王莽之廣延亭¶
　也西南去安定郡三百四十里議郞張奐(案議近刻/訛作侍)¶
<pb:KR2k0058_SBCK_002-35b>¶
　爲安定屬國都尉治此羌有獻金馬者奐召主簿張¶
　祁入于羌前以酒酹地曰使馬如羊不以入廏使金¶
　如粟不以入懷盡還不受威化大行縣東有温泉温¶
　泉東有鹽池故地理志曰縣有鹽官今于城之東北¶
　有故城城北有三泉疑卽縣之鹽官也高平川水又¶
　北入于河河水又東北逕眴卷縣故城西(案此十二/字原本及)¶
(近刻竝/訛作經)地理志曰河水别出爲河溝東至富平北入¶
　河河水于此有上河之名也¶
水經注卷二¶
<pb:KR2k0058_SBCK_002-36a>¶
