# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.337581
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB02n0046-030水經注-卷第三十.
<pb:KR2k0058_SBCK_030-1a>¶
水經注卷三十¶
　　　　　後　魏　酈　道　元　撰¶
　　淮水¶
淮水出南陽平氏縣胎簪山東北過桐柏山¶
　山海經曰淮出餘山在朝陽東義鄉西尚書導淮自¶
　桐柏地理志曰南陽平氏縣王莽之平善也風俗通¶
　曰南陽平氏縣桐柏大復山在東南淮水所出也淮¶
　均也春秋說題辭曰淮者均其勢也釋名曰淮韋也¶
　韋繞&KR0045;州北界東至于海也爾雅曰淮為滸然淮水¶
<pb:KR2k0058_SBCK_030-1b>¶
　與醴水同源俱導西流為醴東流為淮(刻衍自字/案此下近)潛¶
　流地下三十許里東出桐柏之大復山南謂之陽口¶
　水南即復陽縣也闞駰言復陽縣胡陽之樂鄉也元¶
　帝元延二年置在桐柏大復山之陽故曰復陽也東¶
　觀漢記曰朱祐少孤歸外家復陽劉氏山南有淮源¶
　廟廟前有碑是南陽郭苞立又二碑竝是漢延熹中¶
　守令所造文辭鄙拙殆不可觀故經云東北過桐柏¶
　也淮水又東逕義陽縣(近刻竝訛作經/案此八字原本及)縣南對固¶
　成山山有水注流數丈洪濤灌山遂成巨井謂之石¶
<pb:KR2k0058_SBCK_030-2a>¶
　泉水北流注于淮淮水又逕義陽縣故城南(字原本/案此十)¶
(訛作經/及近刻竝)義陽郡治也世謂之白茅城(脫之字/案近刻)其城¶
　圓而不方闞駰言晉太始中割南陽東鄙之安昌平¶
　林平氏義陽四縣置義陽郡于安昌城又太康記晉¶
　書地道記竝有義陽郡以南陽屬縣為名漢武帝元¶
　狩四年(訛作元光/案元狩近刻)封北地都尉衞山為侯國也有¶
　九渡水注之水出雞翅山溪澗瀠委沿遡九渡矣其¶
　猶零陽之九渡水故亦謂之為九渡焉于溪之東山¶
　有一水發自山椒下數丈素湍直注頽波委壑可數¶
<pb:KR2k0058_SBCK_030-2b>¶
　百丈望之若霏幅練矣下注九渡水九渡水又北流¶
　注于淮¶
東過江夏平春縣北¶
　淮水又東油水注之(近刻竝訛作經/案此八字原本及)水出縣西南¶
　油溪東北流逕平春縣故城南漢章帝建初四年(章/案)¶
(作和帝/帝近刻訛)封子全為王國油水又東曲(及近刻竝訛/案油水原本)¶
(今改正/作淮水)岸北有一土穴徑尺泉流下注沿波三丈(沿/案)¶
(衍流字/下近刻)入于油水亂流南屈又東北注于淮淮水又¶
　東北逕城陽縣故城南漢髙帝十二年封定侯奚意¶
<pb:KR2k0058_SBCK_030-3a>¶
　為侯國王莽之新利也(訛作利新/案新利近刻)魏城陽郡治淮¶
　水又東北與大木水合(近刻竝訛作經/案此十字原本及)水西出大¶
　木山山即晉車騎將軍祖逖自陳留將家避難所居¶
　也其水東逕城陽縣北而東入于淮淮水又東北流¶
　左㑹湖水(近刻竝訛作經/案此十字原本及)傍川西南出窮溪得其¶
　源也淮水又東逕安陽縣故城南(及近刻竝訛作經/案此十一字原本)¶
　江國也嬴姓矣今其地有江亭春秋文公四年楚人¶
　滅江秦伯降服出次曰同盟滅雖不能救敢不矜乎¶
(地理志曰四字/案此下近刻衍)漢乃縣之文帝八年(呂后八年/案近刻訛作)封¶
<pb:KR2k0058_SBCK_030-3b>¶
　淮南厲王子劉勃為侯國王莽之均夏也淮水又東¶
　得溮口水源南出大潰山(竝截上八字訛作經下六/案此十四字原本及近刻)¶
(注文/字仍屬)東北流翼帶三川亂流北注溮水又北逕賢¶
　首山西又北出東南屈逕仁順城南故義陽郡治分¶
　南陽置也晉太始初以封安平獻王孚長子望本治¶
　在石城山上因梁希侵逼徙治此城梁司州刺史馬¶
　仙琕不守(仙琕訛作鮮卑/案梁近刻訛作齊)魏置郢州也昔常珍竒¶
　自懸瓠遣三千騎援義陽行事龎定光屯于溮水者¶
　也溮水東南流歴金山北山無樹木峻峭層峙溮水¶
<pb:KR2k0058_SBCK_030-4a>¶
　又東逕義陽故城北城在山上因倚陵嶺周迴三里¶
　是郡昔所舊治城城南十五步對門有天井周百餘¶
　步深一丈東逕鍾武縣故城南(脱縣字/案近刻)本江夏之屬¶
　縣也王莽之當利縣矣又東逕石城山北山甚髙峻¶
　史記曰魏攻冥阨音義曰冥阨或言在鄳縣葙山也¶
　按呂氏春秋九塞其一也溮水逕鄳縣故城南建武¶
　中世祖封鄧邯為鄳侯(刻衍縣字/案鄳下近)按蘇林曰音盲(近/案)¶
(按字/刻脫)溮水又東逕七井岡南又東北注于淮淮水又¶
　東至谷口谷水南出鮮金山北流(刻衍至字/案此下近)瑟水注¶
<pb:KR2k0058_SBCK_030-4b>¶
　之水出西南具山東北逕光淹城東而北逕青山東¶
　羅山西俗謂之仙居水(此六字/案近刻脫)東北流注于谷水¶
　谷水東北入于淮¶
又東過新息縣南(訛作逕/案過近刻)¶
　淮水東逕故息城南春秋左傳隱公十一年鄭息有¶
　違言息侯伐鄭鄭伯敗之者也淮水又東逕浮光山¶
　北(近刻竝訛作經/案此九字原本及)亦曰扶光山即弋陽山也(刻脫/案近)¶
(字/陽)出名玉及黑石堪為碁其山俯映長淮每有光輝¶
　淮水又東(二十三字/案近刻脫此)逕新息縣故城南應劭曰息¶
<pb:KR2k0058_SBCK_030-5a>¶
　後徙東故加新也王莽之新徳也光武十九年封馬¶
　援為侯國外城北門内有新息長賈彪廟廟前有碑¶
　面南又有魏汝南太守程曉碑(訛作堯/案曉近刻)魏太和中¶
　蠻田益宗効誠(訛作域/案近刻)立東豫州以益宗為刺史淮¶
　水又東合慎水(刻衍縣字/案慎下近)水出慎陽縣西而東逕慎¶
　陽縣故城南縣取名焉漢髙帝十一年封欒說為侯¶
　國潁陰劉陶為縣長政化大行道不拾遺以病去官¶
　童謠歌曰悒然不樂思我劉君何時復來安此下民¶
　見思如此應劭曰慎水所出東北入淮慎水又東流¶
<pb:KR2k0058_SBCK_030-5b>¶
　積為燋陂陂水又東南流為上慎陂又東為中慎陂¶
　又東南為下慎陂皆與鴻卻陂水散流其陂首受淮¶
　川左結鴻陂漢成帝時翟方進奏毁之建武中汝南¶
　太守鄧晨欲脩復之知許偉君曉知水脈召與議之¶
　偉君言成帝用方進言毁之尋而夢上天天帝怒曰¶
　何敢敗我濯龍淵(訛作子/案龍近刻)是後民失其利時有童¶
　謠曰敗我陂翟子威反乎覆(作及子覆/案近刻訛)陂當復明府¶
　興復廢業童謡之言將有徴矣遂署都水掾起塘四¶
　百餘里百姓得其利陂水散流下合愼水而東南逕¶
<pb:KR2k0058_SBCK_030-6a>¶
　息城北又東南入淮(刻衍逕字/案又東下近)謂之慎口淮水又¶
　東與申陂水合水上承申陂于新息縣北東南流分¶
　為二水一水逕深丘西又屈逕其南南派為蓮湖水¶
　南流注于淮淮水又左迆流結兩湖謂之東西蓮湖¶
　矣淮水又東右合壑水(近刻竝訛作經/案此八字原本及)水出白沙¶
　山東北逕柴亭西俗謂之柴水又東北流與潭溪水¶
　合水發潭谷東北流右㑹柴水柴水又東逕黄城西¶
　故弋陽縣也城内有二城西即黄城也柴水又東北¶
　入于淮謂之柴口也淮水又東北申陂枝水注之(此/案)¶
<pb:KR2k0058_SBCK_030-6b>¶
(近刻竝訛作經/十一字原本及)水首受陂水于深丘北東逕釣臺南¶
　臺在水曲之中臺北有琴臺又東逕陽亭南東南合¶
　淮淮水又東逕淮陰亭北又東逕白城南(字原本及/案此十五)¶
(訛作經/近刻竝)楚白公勝之邑也東北去白亭十里(近刻衍/案東上)¶
(字/又)淮水又東逕長陵戍南又東青陂水注之(六字原/案此十)¶
(竝訛作經/本及近刻)分青陂東瀆東南逕白亭西又南于長陵¶
　戍東東南入于淮淮水又東北合黄水(本及近刻竝/案此八字原)¶
(經/訛作)水出黄武山東北流木陵關水注之水導源木¶
　陵山(脫源字/案近刻)西北流注于黄水黄水又東逕晉西陽¶
<pb:KR2k0058_SBCK_030-7a>¶
　城南又東逕光城南(刻衍南字/案逕下近)光城左郡治(脫城左/案近刻)¶
(字/二)又東北逕高城南故&KR0076;國也(竝衍髙字今改正/案&KR0076;下原本及近刻)¶
　又東北逕弋陽郡東有虞丘郭南有子胥廟(刻訛作/案胥近)¶
(相)黄水又東北入于淮謂之黄口淮水又東北逕襃¶
　信縣故城南而東流注也(衍之者二字/案注下近刻)¶
又東過期思縣北¶
　縣故蔣國周公之後也春秋文公十年楚王田于孟¶
　諸期思公復遂為右司馬楚滅之以為縣漢髙帝十¶
　二年以封賁赫為侯國城之西北隅有楚相孫叔敖¶
<pb:KR2k0058_SBCK_030-7b>¶
　廟廟前有碑淮水又東北淠水注之(及近刻竝訛作/案此九字原本)¶
(經)水出弋陽縣南垂山西北流歴陰山關逕二城間¶
　舊有賊難軍所頓防(刻衍謂字/案所下近)西北出山又東北流¶
　逕新城戍東又東北得詔虞水口西北去弋陽虞丘¶
　郭二十五里水出南山東北流逕詔虞亭東而北入¶
　淠水又東北注淮俗曰白鷺水¶
又東過原鹿縣南(脫又字/案近刻)汝水從西北來注之¶
　縣即春秋之鹿上也左傳僖公二十一年宋人為鹿¶
　上之盟以求諸侯于楚建武十五年世祖更封侍中¶
<pb:KR2k0058_SBCK_030-8a>¶
　執金吾陰鄉侯隂識為侯國者也¶
又東過廬江安豐縣東北決水從北來注之¶
　廬江故淮南也漢文帝十六年别以為國應劭曰故¶
　廬子國也決水自舒蓼北注不于北來也安豐東北¶
　注淮者窮水矣又非決水皆誤耳淮水又東谷水入¶
　焉(近刻竝訛作經/案此八字原本及)水上承富水東南流世謂之谷¶
　水也東逕原鹿縣故城北城側水南谷水又東逕富¶
　陂縣故城北俗謂之成閭亭非也地理志(一曰字/案近刻衍)¶
　汝南郡有富陂縣建武二年世祖改封平鄉侯王霸¶
<pb:KR2k0058_SBCK_030-8b>¶
　爲富陂侯十三州志曰漢和帝永元九年分汝陰置¶
　多陂塘以溉稻故曰富陂縣也谷水又東于汝陰城¶
　東南注淮(脫淮字/案近刻)淮水又東北左㑹潤水(原本及近/案此九字)¶
(作經/刻竝訛)水首受富陂東南流爲髙塘陂又東積而爲¶
　陂水東注焦陵陂陂水北出爲鮦陂陂水潭漲引瀆¶
　北注汝陰四周隍塹下注潁水焦湖東注謂之潤水¶
　逕汝陰縣東逕荆亭北而東入淮(脫淮字/案近刻)淮水又東¶
　北窮水入焉(近刻竝訛作經/案此九字原本及)水出六安國安風縣¶
　窮谷(作豐下同/案風近刻訛)春秋左傳楚救𤅬司馬沈尹戍與¶
<pb:KR2k0058_SBCK_030-9a>¶
　吳師遇于窮者也(下衍谷字/案近刻窮)川流泄注于決水之右¶
　北灌安風之左世謂之安風水亦曰窮水音戎竝聲¶
　相近字隨讀轉流結為陂謂之窮陂塘堰雖淪猶用¶
　不輟陂水四分農事用康北流注于淮京相璠曰今¶
　安風有窮水北入淮淮水又東為安風津水南有城¶
　故安風都尉治後立霍丘戍淮中有洲(一淮字/案近刻重)俗¶
　號關洲蓋津關所在故斯洲納稱焉魏書國志有曰¶
　司馬景王征毌丘儉使鎮東將軍豫州刺史諸葛誕¶
(訛作西/案東近刻)從安風津先至壽春儉敗與小弟秀藏水¶
<pb:KR2k0058_SBCK_030-9b>¶
　草中安風津都尉部民張屬斬之傳首京都即斯津¶
　也¶
又東北至九江壽春縣西沘水泄水合北注之(泄水原/案沘水)¶
(泚木洪水今改正/本及近刻竝訛作)又東潁水從西北來流注之¶
　淮水又東左合沘口(作泚口/案近刻訛)又東逕中陽亭北為¶
　中陽渡水流淺磧可以厲也淮水又東流與潁口㑹¶
　東南逕蒼陵城北又東北流逕壽春縣故城西(陵城/案蒼)¶
(七字原本及近刻竝訛作經/北近刻訛作倉陵北又此二十)縣即楚考烈王自陳¶
　徙此秦始皇立九江郡治此兼得廬江豫章之地故¶
<pb:KR2k0058_SBCK_030-10a>¶
　以九江名郡漢髙帝四年為淮南國孝武元狩六年¶
　復為九江焉文穎曰史記貨殖傳曰淮以北沛陳汝¶
　南南郡為西楚彭城以東東海吳廣陵為東楚衡山¶
　九江江南豫章長沙為南楚是為三楚者也淮水又¶
　北左合椒水(近刻竝訛作經/案此八字原本及)水上承淮水東北流¶
　逕虵城南(訛作地/案城近刻)又歴其城東亦謂之清水東北¶
　流注于淮水謂之清水口者是此水焉(刻作左合椒/案此四字近)¶
(後人妄改/水焉五字係)¶
又東過壽春縣北肥水從縣東北流注之¶
<pb:KR2k0058_SBCK_030-10b>¶
　淮水于壽陽縣西北(壽春曰壽陽/案晉孝武改)肥水從城西而北¶
　入于淮(脫西字/案近刻)謂之肥口淮水又北夏肥水注之水¶
　上承沙水于城父縣右出東南流逕城父縣故城南¶
　王莽之思善也縣故焦夷之地春秋左傳昭公九年¶
　楚公子棄疾遷許于夷寔城父矣取州來淮北之田¶
　以益之伍舉授許男田(訛作夷/案男近刻)杜預曰此時改城¶
　父為夷故傳寔之者也然丹遷城父人于陳以夷濮¶
　西田益之(此十五字/案近刻脫)言夷田在濮水西者也然則濮¶
　水即沙水之兼稱得夏肥之通目矣漢桓帝永壽元¶
<pb:KR2k0058_SBCK_030-11a>¶
　年封大將軍梁冀孫桃爲侯國也(刻衍者字/案也上近)夏肥水¶
　自縣又東逕思善縣之故城南漢章帝章和三年分¶
　城父立夏肥水又東爲髙陂又東爲大漴陂(訛作天/案近刻)¶
(陂/淙)水出分爲二流南爲夏肥水(脫夏字/案近刻)北爲雞陂夏¶
　肥水東流(脫水字/案近刻)左合雞水水出雞陂東流爲黄陂¶
(脫流字/案近刻)又東南流積爲茅陂又東爲雞水呂氏春秋¶
　曰宋人有取道者其馬不進投之雞水是也雞水右¶
　㑹夏肥水(作又脫夏字/案右近刻訛)而亂流東注俱入于淮淮水¶
　又北逕山硤中謂之硤石(及近刻竝訛作經/案此十二字原本)對岸山¶
<pb:KR2k0058_SBCK_030-11b>¶
　上結二城以防津要西岸山上有馬跡世傳淮南王¶
　乘馬昇僊所在也今山之東南石上有大小馬跡十¶
　餘所仍今存焉淮水又北逕下蔡縣故城東本州來¶
　之城也吳季札始封延陵後邑州來故曰延州來矣¶
　春秋哀公二年(訛作襄/案哀近刻)蔡昭侯(作成公/案近刻訛)自新蔡¶
　遷于州來謂之下蔡也淮之東岸又有一城即下蔡¶
　新城也(脫即字/案近刻)二城對據翼帶淮瀆淮水東逕八公¶
　山北(脫公字/案近刻)山上有老子廟淮水歴潘城南置潘溪¶
　戍戍東側潘溪吐川納淮更相引注又東逕梁城臨¶
<pb:KR2k0058_SBCK_030-12a>¶
　側淮川川左有湄城淮水左迆為湄湖淮水又右納¶
　洛川于西曲陽縣北水分閻溪北絶横塘又北逕蕭¶
　亭東(脫又字/案近刻)又北鵲甫溪水入焉水出東鵲甫谷西¶
　北流逕鵲甫亭南西北流注于洛水北逕西曲陽縣¶
　故城東王莽之延平亭也應劭曰縣在淮曲之陽下¶
　邳有曲陽故是加西也洛澗北歴秦墟下注淮謂之¶
　洛口經所謂淮水逕壽春縣北肥水從縣東北注者¶
　也(脫從字/案近刻)蓋經之謬矣考川定土即實為非是曰洛¶
　澗非肥水也淮水又北逕莫邪山西(及近刻竝訛作/案此九字原本)¶
<pb:KR2k0058_SBCK_030-12b>¶
(經)山南有陰陵縣故城漢髙祖五年項羽自垓下從¶
　數百騎夜馳渡淮至隂陵迷失道左陷大澤漢令騎¶
　將灌嬰以五千騎追及之于斯縣者也按地理志王¶
　莽之陰陸也後漢九江郡治時多虎災百姓苦之南¶
　陽宗均為守(訛作宋/案宗近刻)退貪殘進忠良虎悉東渡江¶
又東過當塗縣北濄水從西北來注之¶
　淮水自莫邪山東北逕馬頭城北魏馬頭郡治也故¶
　當塗縣之故城也呂氏春秋曰禹娶塗山氏女不以¶
　私害公自辛至甲四日復往治水故江淮之俗以辛¶
<pb:KR2k0058_SBCK_030-13a>¶
　壬癸甲爲嫁娶日也禹墟在山西南(訛作娶/案墟近刻)縣即¶
　其地也地理志曰當塗侯國也魏不害以圉守尉捕¶
　淮陽反者公孫勇等(訛作者/案近刻)漢以封之王莽更名山¶
　聚也淮水又東北濠水注之(近刻竝訛作經/案此九字原本及)水出¶
　莫邪山東北溪(刻衍之字/案溪上近)溪水西北引瀆逕禹墟北¶
　又西流注于淮淮水又北沙水注之(及近刻竝訛作/案此八字原本)¶
(經)經所謂蒗&KR1422;渠也淮之西有平阿縣故城王莽之¶
　平寧也建武十三年世祖更封耿阜爲侯國郡國志¶
　曰平阿縣有塗山(刻衍當字/案有下近)淮出于荆山之左當塗¶
<pb:KR2k0058_SBCK_030-13b>¶
　之右奔流二山之間而揚濤北注也(西也訛作之/案而近刻訛作)¶
　春秋左傳哀公十年大夫對孟孫曰禹㑹諸侯于塗¶
　山執玉帛者萬國杜預曰塗山在壽春東北非也余¶
　按國語曰吳伐楚墮㑹稽獲骨焉節專車吳子使來¶
　聘且問之客執骨而問曰(訛作之/案近刻)敢問骨何為大仲¶
　尼曰丘聞之昔禹致羣神于㑹稽之山防風氏後至¶
　禹殺之其骨專車此為大也蓋丘明親承聖㫖録為¶
　實証矣又按劉向說苑辨物王肅之敘孔子廿二世¶
　孫孔猛所出先人書家語竝出此事故塗山有㑹稽¶
<pb:KR2k0058_SBCK_030-14a>¶
　之名考挍羣書及方土之目疑非此矣蓋周穆之所¶
　㑹矣淮水于荆山北濄水東南注之(訛作自/案東近刻)又東¶
　北逕沛郡義城縣東司馬彪曰後𨽻九江也¶
又東過鍾離縣北¶
　世本曰鍾離嬴姓也應劭曰縣故鍾離子國世楚滅¶
　之以為縣春秋左傳所謂吳公子光伐楚拔鍾離者¶
　也王莽之蠶富也豪水出陰陵縣之陽亭北小屈有¶
　石穴不測所窮言穴出鍾乳所未詳也豪水東北流¶
　逕其縣西又屈而南轉東逕其城南又北歴其城東¶
<pb:KR2k0058_SBCK_030-14b>¶
　逕小城而北流注于淮淮水又東逕夏丘縣南(九字/案此)¶
(竝訛作經/原本及近刻)又東渙水入焉水首受蒗&KR1422;渠于開封¶
　縣史記韓釐王二十一年使暴䳒救魏為秦所敗䳒¶
　走開封者也東南流逕陳留北又東南(焉至此四十/案近刻脫入)¶
(字/六)西入九里注之(脫誤未詳/案此六字)渙水又東南流逕雍丘¶
　縣故城南又東逕承匡城又東逕襄邑縣故城南故¶
　宋之承匡襄牛之地宋襄公之所𦵏故號襄陵矣竹¶
　書紀年梁惠成王十七年宋景㪨(今竹書作鼓/案近刻訛作公)衞¶
　公孫倉㑹齊師圍我襄陵十八年惠成王以韓師敗¶
<pb:KR2k0058_SBCK_030-15a>¶
　諸侯師于襄陵(縣字今竹書作縣于襄陵/案近刻脫敗字此句之下有)齊侯使¶
　楚景舍來求成(六字原本及竹書皆無此語/案此下近刻有公㑹齊宋之圍)即于¶
　此也西有承匡城春秋㑹于承匡者也秦始皇以承¶
　匡卑溼徙縣于襄陵更為襄邑(刻衍也字/案此下近)王莽以為¶
　襄平也漢桓帝建和元年封梁冀子胡狗為侯國陳¶
　留風俗傳曰縣南有渙水故傳曰睢渙之間出文章¶
　天子郊廟御服出焉尚書所謂厥篚織文者也渙水¶
　又東南逕已吾縣故城南又東逕鄫城北春秋襄公¶
　元年經書晉韓厥帥師伐鄭魯仲孫蔑㑹齊曹邾杞¶
<pb:KR2k0058_SBCK_030-15b>¶
　次于鄫杜預曰陳留襄邑縣東南有鄫城渙水又東¶
　南逕鄢城北新城南又東南左合明溝溝水自蓬洪¶
　陂東南流謂之明溝下入渙水又逕亳城北帝王世¶
　記曰穀熟為南亳即湯都也十三州志曰漢武帝分¶
　穀熟置春秋莊公十二年(訛作三/案二近刻)宋公子御說奔¶
　亳者也(刻衍于字/案奔下近)渙水東逕穀熟城南漢光武建武¶
　二年封更始子歆為侯國又東逕楊亭北春秋左氏¶
　傳襄公十二年楚子囊秦庶長無地伐宋師于楊梁¶
　以報晉之取鄭也京相璠曰宋地矣今睢陽東南三¶
<pb:KR2k0058_SBCK_030-16a>¶
　十里有故楊梁城(脫城字/案近刻)今曰陽亭也俗名之曰縁¶
　城非矣西北去梁國八十里渙水又東逕沛郡之建¶
　平縣故城南漢武帝元鳳元年(元鳳二字/案近刻脫)封杜延年¶
　爲侯國王莽之田平也又東逕酇縣故城南春秋襄¶
　公十年公㑹諸侯及齊世子光于䣜今其地䣜聚是¶
　也王莽之酇治矣渙水又東南逕費亭南漢建和元¶
　年封中常侍沛國曹騰爲侯國騰字季興譙人也永¶
　初中定桓帝策封亭侯此城即其所食之邑也渙水¶
　又東逕銍縣故城南昔吳廣之起兵也使葛嬰下之¶
<pb:KR2k0058_SBCK_030-16b>¶
　渙水又東苞水注之水出譙城北白汀陂(訛作自/案白近刻)¶
　陂水東流逕酇縣南又東逕鄲縣故城南漢景帝中¶
　元年封周應為侯國王莽更之曰單城也(訛作留/案單近刻)¶
　音多又東逕嵇山北嵇氏故居嵇康本姓奚(脫康字/案近刻)¶
　㑹稽人也先人自㑹稽遷于譙之銍縣改為嵇氏(改/案)¶
(作故/近刻訛)取稽字之上以為姓蓋志本也嵇氏譜曰譙¶
　有嵇山家于其側遂以為氏縣魏黄初中文帝以酇¶
　城父山桑銍置譙郡故𨽻譙焉苞水東流入渙渙水¶
　又東南逕蘄縣故城南地理志曰故甀鄉也(刻訛作/案甀近)¶
<pb:KR2k0058_SBCK_030-17a>¶
(垂)漢髙帝破黥布于此縣舊都尉治王莽之蘄城也¶
　水上有古石梁處遺基尚存渙水又東逕穀陽縣左¶
　㑹八丈故瀆(訛作右/案左近刻)瀆上承洨水南流注于渙渙¶
　水又東逕穀陽戍南又東南逕穀陽故城東北右與¶
　解水㑹水上承縣西南解塘東北流逕穀陽城南即¶
　穀水也應劭曰城在穀水之陽(此二字/案近刻脫)又東北流¶
　注于渙渙水又東南逕白石戍南又逕虹城南(刻脫/案近)¶
(訛作蚿/又字虹)洨水注之水首受蘄水于蘄縣東南流逕穀¶
　陽縣八丈故瀆出焉又東合長直故溝溝上承蘄水¶
<pb:KR2k0058_SBCK_030-17b>¶
　南㑹于洨洨水又東南流逕洨縣故城北(刻作于/案逕近)縣¶
　有垓下聚漢髙祖破項羽所在也王莽更名其縣曰¶
　肴城(訛作育/案肴近刻)應劭曰洨水所出音絞經之絞也洨¶
　水又東南與渙水亂流而入于淮(亂流五字及而字/案近刻脫與渙水)¶
　故應劭曰洨水南入淮淮水又東至巉石山潼水注¶
　之水首受潼縣西南潼陂縣故臨淮郡之屬縣王莽¶
　改曰成信矣南逕沛國夏丘縣絶蘄水又南逕夏丘¶
　縣故城西(又南三字/案近刻脫水)王莽改曰歸思也又東南流¶
　逕臨潼戍西又東南至巉石西南入淮淮水又東逕¶
<pb:KR2k0058_SBCK_030-18a>¶
　浮山(近刻竝訛作經/案此七字原本及)山北對巉石山梁氏天監中¶
　立堰于二山之間逆天地之心乖民神之望自然水¶
　潰壊矣(訛作淮/案壊近刻)淮水又東逕徐縣南歴澗水注之¶
(及近刻竝訛作經/案此十三字原本)導徐城西北徐陂陂水南流絶蘄¶
　水逕歴澗戍西(訛作水/案戍近刻)東南流注于淮淮水又東¶
　池水注之(近刻竝訛作經/案此八字原本及)水出東城縣東北流逕¶
　東城縣故城南漢以數千騎追羽羽帥二十八騎引¶
　東城(一羽字/案近刻脫)因四隤山(訛作出/案山近刻)斬將而去即此¶
　處也史記孝文帝八年(孝惠八年/案近刻訛作)封淮南厲王子¶
<pb:KR2k0058_SBCK_030-18b>¶
　劉良為侯國(訛作賜/案良近刻)地理志王莽更名之曰武城¶
　也池水又東北流歴二山間東北入于淮謂之池河¶
　口也(脫河字/案近刻)淮水又東蘄水注之(近刻竝訛作經/案此八字原本及)¶
　水首受睢水于穀熟城東北東逕建城縣故城北漢¶
　武帝元朔四年封長沙定王子劉拾為侯國王莽之¶
　多聚也蘄水又東南逕蘄縣縣有大澤鄉陳涉起兵¶
　于此篝火為狐鳴處也南則洨水出焉蘄水又東南¶
　北八丈故瀆出焉(入字瀆訛作溝/案北下近刻衍)又東流長直故溝¶
　出焉(北二字溝訛作瀆/案長直上近刻衍南)又東入夏丘縣東絶潼水¶
<pb:KR2k0058_SBCK_030-19a>¶
　逕夏丘縣故城北又東南逕潼縣南又東流入徐縣¶
　東絶歴澗又東逕大徐縣故城南又東注于淮淮水¶
　又東歴客山逕盱眙縣故城南(及近刻竝訛作經/案此十四字原本)地¶
　理志曰都尉治漢武帝元朔元年封江都易王子劉¶
　䝉之為侯國王莽更名之曰匡武淮水又東逕廣陵¶
　淮陽城南(歴字復脫南字/案廣陵下近刻衍)城北臨泗水(脫城字/案近刻)阻¶
　于二水之間述征記淮陽太守治自後置戍縣亦有¶
　時廢興也¶
又東北至下邳淮陰縣西泗水從西北來流注之¶
<pb:KR2k0058_SBCK_030-19b>¶
¶
　淮泗之㑹即角城也左右兩川翼夾二水決入之所¶
　所謂泗口也¶
又東過淮隂縣北中瀆水出白馬湖東北注之¶
　淮水右岸即淮隂也城西二里有公路浦昔袁術向¶
　九江將東奔袁譚路出斯浦因以為名焉又東逕淮¶
　隂縣故城北北臨淮水漢髙帝六年封韓信為侯國¶
　王莽之嘉信也昔韓信去下鄉而釣于此處也城東¶
　有兩冢西者即漂母冢也周迴數百步髙十餘丈昔¶
　漂母食信于淮隂信王下邳蓋投金增陵以報母矣¶
<pb:KR2k0058_SBCK_030-20a>¶
　東一陵即信母冢也縣有中瀆水首受江于廣陵郡¶
　之江都縣縣城臨江應劭地理風俗記曰縣為一都¶
　之會故曰江都也縣有江水祠俗謂之伍相廟也子¶
　胥但配食耳歲三祭與五岳同舊江水道也(脫江字/案近刻)¶
　昔吳將伐齊北霸中國自廣陵城東南築邗城城下¶
　掘深溝謂之韓江亦曰邗溟溝自江東北通射陽湖¶
　地理志所謂渠水也西北至末口入淮(作而又脫入/案西近刻訛)¶
(字)自永和中江都水斷其水上承歐陽埭(脫埭字/案近刻)引¶
　江入埭六十里至廣陵城楚漢之間為東陽郡髙祖¶
<pb:KR2k0058_SBCK_030-20b>¶
　六年為荆國十一年為吳城即吳王濞所築也景帝¶
　四年更名江都武帝元狩三年更曰廣陵王莽更名¶
　郡曰江平縣曰定安(更名二字/案近刻脫)城東水上有梁謂之¶
　洛橋中瀆水自廣陵北出武廣湖東陸陽湖西二湖¶
　東西相直五里(今高郵州南/案此二湖在)水出其間下注樊梁湖¶
(西北五十里/案湖在髙郵州)舊道東北出至博芝射陽二湖西北¶
　出夾邪乃至山陽矣至永和中患湖道多風陳敏因¶
　穿樊梁湖北口下注津湖逕渡(應縣南六十里/案津湖在今寳)渡十¶
　二里方達北口(湖之北口/案此謂津)直至夾邪興寧中復以津¶
<pb:KR2k0058_SBCK_030-21a>¶
　湖多風又自湖之南口(此謂津湖之南口/案近刻南下衍北字)沿東岸¶
　二十里穿渠入北口自後行者不復由湖故蔣濟三¶
　州論曰淮湖紆逺水陸異路山陽不通陳敏穿溝(近/案)¶
(敏字/刻脫)更鑿馬瀬百里渡湖者也自廣陵出山陽白馬¶
　湖逕山陽城西即射陽縣之故城也應劭曰在射水¶
　之陽漢髙祖六年封楚左令尹項纏為侯國也王莽¶
　更之曰監淮亭世祖建武十五年封子荆為山陽公¶
　治此十七年為王國城本北中郎將庾希所鎮中瀆¶
　水又東(脫水字/案近刻)謂之山陽浦又東入淮謂之山陽口¶
<pb:KR2k0058_SBCK_030-21b>¶
　者也¶
又東兩小水流注之¶
　淮水左逕泗水國南故東海郡也徐廣史記音義曰¶
　泗水國名漢武帝元鼎四年(作三年/案近刻訛)初置都淩(近/案)¶
(衍四年二字/刻訛作郯下)封常山憲王子思王商為國(脫封字/案近刻)地¶
　理志曰王莽更泗水郡為水順(作順水/案近刻訛)淩縣為生¶
　淩(陵縣為生夌/案近刻訛作)淩水注之水出淩縣東流逕其縣故¶
　城東而東南流注于淮寔曰淩口也(脫淩字/案近刻)應劭曰¶
　淩水出縣西南入淮即經之所謂小水者也¶
<pb:KR2k0058_SBCK_030-22a>¶
又東至廣陵淮浦縣入于海¶
　應劭曰淮崖也(作浦岸也/案近刻訛)蓋臨側淮瀆故受此名淮¶
　水逕縣故城東(訛作出/案逕近刻)王莽更名之曰淮敬淮水¶
　于縣枝分北爲游水歴朐縣與沭合又逕朐山西(逕/案)¶
(作匡/近刻訛)山側有朐縣故城秦始皇三十五年于朐縣¶
　立石海上以爲秦之東門崔琰述初賦曰倚髙艫以¶
　周眄兮觀秦門之將將者也東北海中有大洲謂之¶
　郁洲山海經所謂郁山在海中者也言是山自蒼梧¶
　徙此云山上猶有南方草木今郁州治故崔季珪之¶
<pb:KR2k0058_SBCK_030-22b>¶
　敘述初賦言郁洲者故蒼梧之山也心恱而怪之聞¶
　其上有僊士石室也乃往觀焉(脫焉字/案近刻)見一道人獨¶
　處休休然不談不對顧非已及也即其賦所云吾夕¶
　濟于郁洲者也游水又北逕東海利成縣故城東(成/案)¶
(東上衍之字/近刻訛作城)故利鄉也漢武帝元朔四年封城陽共¶
　王子嬰為侯國王莽更之曰流泉游水又北歴羽山¶
　西地理志曰羽山在祝其縣東南尚書曰堯疇咨四¶
　岳得舜(訛作時曰/案疇咨近刻)進十六族殛鯀于羽山是為檮¶
　杌與驩兜三苗共工同其罪故世謂之四凶鯀既死¶
<pb:KR2k0058_SBCK_030-23a>¶
　其神化為黄熊(訛作龍/案近刻)入于羽淵是為夏郊三代祀¶
　之故連山易曰有崇伯鯀伏于羽山之野者是也游¶
　水又北逕祝其縣故城西春秋經書夏公㑹齊侯于¶
　夾谷左傳定公十年公及齊平會于祝其寔夾谷也¶
　服䖍曰地二名王莽更之曰猶亭縣之東有夾口浦¶
　㳺水左逕琅邪計斤縣故城之西(刻竝訛作即丘今/案計斤原本及近)¶
(正/改)地理志曰莒子始起于此後徙莒有鹽官故世謂¶
　之南莒也㳺水又東北逕贛榆縣北東側巨海有秦¶
　始皇碑在山上去海百五十步潮水至加其上三丈¶
<pb:KR2k0058_SBCK_030-23b>¶
　去則三尺所見東北傾石長一丈八尺廣五尺厚三¶
　尺八寸一行十二字㳺水又東北逕紀鄣故城南春¶
　秋昭公十九年齊伐莒莒子奔紀鄣莒之婦人怒莒¶
　子之害其夫老而託紡焉取其纑而夜縋縋絶鼓譟¶
　城上人亦譟莒共公懼啓西門而出齊遂入紀故紀¶
　子帛之國穀梁傳曰吾伯姬歸于紀者也杜預曰紀¶
　鄣地二名東海贛榆縣東北有故紀城即此城也(城/案)¶
(作水/近刻訛)㳺水東北入海舊吳之燕岱常泛巨海憚其¶
　濤險更沿溯是瀆由是出地理志曰㳺水自淮浦北¶
<pb:KR2k0058_SBCK_030-24a>¶
　入海爾雅曰淮别為滸㳺水亦枝稱者也¶
<pb:KR2k0058_SBCK_030-24b>¶
¶
水經注卷三十¶
