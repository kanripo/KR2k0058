# -*- mode: mandoku-view; -*-
#+TITLE: 水經注
#+DATE: 2015-09-10 23:33:55.951553
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB02n0046-022水經注-卷第二十二.
<pb:KR2k0058_SBCK_022-1a>¶
水經注卷二十二¶
　　　　　後　魏　酈　道　元　撰¶
　　　潁水　洧水　潩水¶
　　　潧水　渠(沙水)¶
潁水出潁川陽城縣西北少室山¶
　秦始皇十七年滅韓以其地為潁川郡蓋因水以著¶
　稱者也漢高帝二年以為韓國王莽之左隊也山海¶
　經曰潁水出少室山地理志曰出陽城縣陽乾山今¶
　潁水有三源竒發右水出陽乾山之潁谷春秋潁考¶
<pb:KR2k0058_SBCK_022-1b>¶
　叔為其封人其水東北流中水導源少室通阜東南¶
　流逕負黍亭東春秋定公六年鄭伐馮滑負黍者也¶
　馮敬通顯志賦曰求善卷之所在遇許由于負黍京¶
　相璠曰負黍在潁川陽城縣西南二十七里世謂之¶
　黄城也亦或謂是水為㶏水東與右水合左水出少¶
　室南溪東合潁水故作者互舉二山言水所發也(近/案)¶
(山訛作三/刻互訛作乃)呂氏春秋曰卞隨恥受湯讓自投此水¶
　而死張顯逸民傳嵇叔夜髙士傳竝言投泂水而死¶
　未知其孰是也¶
<pb:KR2k0058_SBCK_022-2a>¶
東南過其縣南(又字後人所加/案近刻作又東南)¶
　潁水又東五渡水注之其水導源崈髙縣東北太室¶
　東溪縣漢武帝置以奉太室山俗謂之崧陽城及春¶
　夏雨泛水自山頂而迭相灌澍崿流相承為二十八¶
　浦也暘旱輟津(刻作陽/案晹近)而石潭不耗道路遊憩者惟¶
　得餐飲而已(訛作飡/案餐近刻)無敢澡盥其中茍不如法必¶
　數日不豫是以行者憚之山下大潭周數里(刻訛作/案潭近)¶
(澤)而清深肅潔水中有立石髙十餘丈廣二十許歩¶
　上甚平整緇素之士多泛舟升陟取暢幽情其水東¶
<pb:KR2k0058_SBCK_022-2b>¶
　南逕陽城西(訛作流南/案南逕近刻)石溜縈委溯者五渉故亦¶
　謂之五渡水東南流入潁水潁水逕其縣故城南昔¶
　舜禪禹禹避商均伯益避啟竝于此也亦周公以土¶
　圭測日景處漢成帝永始元年封趙臨為侯國也縣¶
　南對箕山山上有許由冢堯所封也故太史公曰余¶
　登箕山其上有許由墓焉(訛作之/案其近刻)山下有牽牛墟¶
　側潁水有犢泉是巢父還牛處也石上犢跡存焉又¶
　有許由廟碑闕尚存是漢潁川太守朱寵所立潁水¶
　逕其北東與龍淵水合其水導源龍淵東南流逕陽¶
<pb:KR2k0058_SBCK_022-3a>¶
　城北又東南入于潁潁水又東平洛溪水注之水發¶
　玉女臺下平洛澗世謂之平洛水呂忱所謂勺水出¶
　陽城山蓋斯水也又東南流注于潁潁水又東出陽¶
　闗(刻衍城字/案陽下近)歴康城南魏眀帝封尚書右僕射衛臻¶
　為康鄉侯此即臻封邑也¶
又東南過陽翟縣北¶
　潁水東南流逕陽關聚聚夾水相對俗謂之東西二¶
　土城也潁水又逕上棘城西又屈逕其城南春秋左¶
　傳襄公十八年楚師伐鄭城上棘以渉潁者也縣西¶
<pb:KR2k0058_SBCK_022-3b>¶
　有故堰堰石崩褫頺基尚存舊遏潁水枝流所出也¶
　其故瀆東南逕三封山北今無水渠中又有泉流出¶
　焉時人謂之嵎水東逕三封山東東南歴大陵西連¶
　山亦曰啓筮亭啓享神于大陵之上即鈞臺也春秋¶
　左傳曰夏啓有鈞臺之饗是也杜預曰河南陽翟縣¶
　南有鈞臺其水又東南流水積為陂陂方十里俗謂¶
　之鈞臺陂(在下句指字下/案鈞字近刻訛)蓋陂指臺取名也又西南¶
　流逕夏亭城西又屈而東南為郟之靡陂潁水自堨¶
　東逕陽翟縣故城北(脫縣字/案近刻)夏禹始封于此為夏國¶
<pb:KR2k0058_SBCK_022-4a>¶
　故武王至周曰吾其有夏之居乎遂營洛邑徐廣曰¶
　河南陽城陽翟則夏地也春秋經書秋鄭伯突入于¶
　櫟左傳桓公十五年突殺檀伯而居之服䖍曰檀伯¶
　鄭守櫟大夫櫟鄭之大都宋忠曰今陽翟也周末韓¶
　景侯自新鄭徙都之王&KR0046;曰陽翟本櫟也(脫陽字/案近刻)故¶
　潁川郡治也城西有郭奉孝碑側水有九山祠碑(側/案)¶
(作水側/水近刻訛)叢柏猶茂北枕川流也¶
又東南過潁陽縣西又東南過潁隂縣西南¶
　應劭曰縣在潁水之陽故邑氏之按東觀漢記漢封¶
<pb:KR2k0058_SBCK_022-4b>¶
　車騎將軍馬防為侯國防城門校尉位在九卿上絶¶
　席潁水又南逕潁鄉城西潁隂縣故城在東北舊許¶
　昌典農都尉治也後改為縣魏眀帝封侍中辛毗為¶
　侯國也潁水又東南逕柏祠曲東歴岡丘城南故汾¶
　丘城也春秋左傳襄公十八年楚子庚治兵于汾司¶
　馬彪曰襄城縣有汾丘杜預曰在襄城縣之東北也¶
　逕繁昌故縣北曲蠡之繁陽亭也魏書國志曰文帝¶
　以漢獻帝延康元年行至曲蠡登壇受禪于是地(近/案)¶
(受二字/刻脫壇)改元黄初其年以潁隂之繁陽亭為繁昌縣¶
<pb:KR2k0058_SBCK_022-5a>¶
　城内有三臺時人謂之繁昌臺壇前有二碑昔魏文¶
　帝受禪于此(脫受字/案近刻)自壇而降曰舜禹之事吾知之¶
　矣故其石銘曰遂于繁昌築靈壇也(訛作臺/案壇近刻)于後¶
　其碑六字生金論者以為司馬金行故曹氏六世遷¶
　魏而事晉也潁水又東南流逕青陵亭城北北對青¶
　陵陂陂縱廣二十里潁水逕其北枝入為陂陂西則¶
　漷水注之水出襄城縣之邑城下(訛作褒/案襄近刻)東流注¶
　于陂陂水又東入臨潁縣之狼陂潁水又東南流而¶
　厯臨潁縣也¶
<pb:KR2k0058_SBCK_022-5b>¶
又東南過臨潁縣南又東南過汝南㶏强縣北洧水從¶
河南密縣東流注之¶
　臨潁舊縣也潁水自縣西注(脫注字/案近刻)小㶏水出焉(近/案)¶
(焉字/刻脫)爾雅曰潁别為沙郭景純曰皆大水溢出别為¶
　小水之名也亦猶江别為沱也潁水又東南逕臯城¶
　北(訛作澤/案臯近刻)即古臯城亭矣(訛作城臯/案臯城近刻)春秋經書¶
　公及諸侯盟于臯鼬者也臯澤字相似名與字乖耳¶
　潁水又東逕㶏陽城南竹書紀年曰孫何取㶏陽㶏¶
　强城在東北潁水不得逕其北也潁水又東南潩水¶
<pb:KR2k0058_SBCK_022-6a>¶
　入焉非洧水也¶
又東過西華縣北¶
　王莽更名之曰華望也(刻衍縣字/案也上近)有東故言西矣(矣/案)¶
(作也/近刻)世祖光武皇帝建武中封鄧晨為侯國漢濟北¶
　戴封字平仲為西華令遇天旱慨治功無感乃積柴¶
　坐其上以自焚火起而大雨暴至逺近歎服(訛作伏/案近刻)¶
　永元十三年徵太常焉(刻作也/案焉近)縣北有習陽城潁水¶
　逕其南(經其南也/案近刻作)經所謂洧水流注之也¶
又南過女陽縣北(下女隂亦同近刻女汝二字雜用/案漢志女陽師古曰女讀曰汝其)¶
<pb:KR2k0058_SBCK_022-6b>¶
　縣故城南有汝水枝流故縣得厥稱矣闞駰曰本汝¶
　水别流其後枯竭號曰死汝水故其字無水余按汝¶
　女乃方俗之音故字隨讀改未必一如闞氏之說以¶
　窮通損字也潁水又東大㶏水注之又東南逕博陽¶
　縣故城東(脫故字/案近刻)城在南頓縣北四十里漢宣帝封¶
　邴吉為侯國王莽更名樂嘉¶
又東南過南頓縣北㶏水從西來流注之¶
　㶏水于樂嘉縣入潁不至于頓頓故頓子國也周之¶
　同姓春秋僖公二十五年楚伐陳納頓子于頓是也¶
<pb:KR2k0058_SBCK_022-7a>¶
　俗謂之潁隂城非也潁水又東南逕陳縣南又東南¶
　左會交口者也¶
又東南至新陽縣北蒗&KR1422;渠水從西北來注之¶
　經云蒗&KR1422;渠者百尺溝之名别也潁水南合交口新¶
　溝(潁水二字/案近刻脫)自是東出潁上有堰謂之新陽堰俗謂¶
　之山陽堨非也新溝自潁北東出縣在水北故應劭¶
　曰縣在新水之陽今縣故城在東眀潁水不出其北¶
　蓋經誤耳潁水自堰東南流(訛在東字下/案堰字近刻)逕項縣故¶
　城北春秋僖公十七年魯滅項是矣潁水又東右合¶
<pb:KR2k0058_SBCK_022-7b>¶
　谷水水上承平鄉諸陂東北逕南頓縣故城南側城¶
　東注春秋左傳所謂頓迫于陳而奔楚自頓徙南故¶
　曰南頓也今其城在頓南三十餘里又東逕項城中¶
　楚襄王所郭以為别都都内西南小城項縣故城也¶
　舊潁州治谷水逕小城北又東逕魏豫州刺史賈逵¶
　祠北(豫州三字/案近刻脫魏)王&KR0046;言祠在城北非也廟在小城¶
　東昔王凌爲宣王司馬懿所執屆廟而歎曰賈梁道¶
　王凌魏之忠臣惟汝有靈知之遂仰鴆而死廟前有¶
　碑碑石金生干寶曰黄金可採爲晉中興之瑞谷水¶
<pb:KR2k0058_SBCK_022-8a>¶
　又東流出城東注潁潁水又東側潁有公路城袁術¶
　所築也故世因以術字名城矣潁水又東逕臨潁城¶
　北城臨水闕南面又東逕雲陽二城間南北翼水竝¶
　非所具又東逕丘頭丘頭南枕水(脫南字/案近刻)魏書郡國¶
　志曰宣王軍次丘頭王凌面縛水次故號武丘矣潁¶
　水又東南流(脫流字/案近刻)于故城北細水注之水上承陽¶
　都陂(近刻訛作陵/案宋本訛作阪)陂水枝分東南出為細水東逕¶
　新陽縣故城北又東南逕宋縣故城北(刻衍公字/案宋下近)縣¶
　即所謂郪丘者也(所謂三字/案近刻脫即)秦伐魏取郪丘謂是¶
<pb:KR2k0058_SBCK_022-8b>¶
　邑矣漢成帝綏和元年詔封殷後于沛以存三統平¶
　帝元始四年改曰宋公章帝建初四年徙邑于此故¶
　號新郪為宋公國也王莽之新延矣細水又南逕細¶
　陽縣新溝水注之(脫水字/案近刻)溝首受交口(刻有新字/案溝上近)東¶
　北逕新陽縣故城南漢高帝六年封呂青為侯國(青/案)¶
(作清/近刻訛)王莽更名曰新眀也故應劭曰縣在新水之¶
　陽今無水故渠舊道而已東入澤渚而散流入細細¶
　水又東南逕細陽縣故城南(脫縣字/案近刻)王莽更之曰樂¶
　慶也世祖建武中封岑彭子遵為侯國細水又東南¶
<pb:KR2k0058_SBCK_022-9a>¶
　積而為陂謂之次塘公私引裂(訛作列/案引近刻)以供田溉¶
　又東南流屈而西南入潁地理志曰細水出細陽縣¶
　東南入潁潁水又東南流逕胡城東故胡子國也春¶
　秋定公十五年楚滅胡以胡子豹歸是也杜預釋地¶
　曰汝隂縣西北有胡城也(訛作地/案北近刻)潁水又東南汝¶
　水枝津注之水上承汝水别瀆于竒洛城東三十里¶
　世謂之大㶏水也東南逕召陵縣故城南春秋左傳¶
　僖公四年齊桓公師于召陵責楚貢不入即此處也¶
　城内有大井徑數丈水至清深闞駰曰召者髙也其¶
<pb:KR2k0058_SBCK_022-9b>¶
　地丘墟井深數丈故以名焉又東南逕征羌縣故召¶
　陵縣之安陵鄉安陵亭也世祖建武十一年以封中¶
　郎將來歙歙以征定西羌功故更名征羌也闞駰引¶
　戰國策以為秦昭王欲易地謂此非也(脫非字/案近刻)汝水¶
　别瀆又東逕公路臺北臺臨水方百步袁術所築也¶
　汝水别溝又東逕西門城即南利也漢宣帝(近刻衍/案漢下)¶
(字/書)封廣陵厲王子劉昌為侯國(王字下國訛作也/案厲字近刻訛在)縣¶
　北三十里有孰城號曰北利故瀆出于二利之間間¶
　闗女陽之縣(一間字/案近刻脫)世名之死汝縣取水名故曰¶
<pb:KR2k0058_SBCK_022-10a>¶
　女陽也又東逕南頓縣故城北(脫北字/案近刻)又東南逕鮦¶
　陽城北又東逕邸鄉城北又東逕固始縣故城北地¶
　理志縣故寖也寖丘在南故藉丘名縣矣王莽更名¶
　之曰閏治(脫閏字/案近刻)孫叔敖以土浸薄取而為封故能¶
　綿嗣城北猶有叔敖碑建武二年司空李通又慕叔¶
　敖受邑故光武以嘉之更名固始别汝又東逕蔡岡¶
　北岡上有平陽侯相蔡昭冢昭字叔眀周后稷之胄¶
　冢有石闕闕前有二碑碑字淪碎不可復識羊虎傾¶
　低殆存而已枝汝又東北流逕胡城南而東厯女隂¶
<pb:KR2k0058_SBCK_022-10b>¶
　縣故城西北東入潁水潁水又東逕女隂縣故城北¶
　史記髙祖功臣侯者年表曰髙祖六年封夏侯嬰為¶
　侯國王莽更名之曰汝濆也縣在汝水之隂故以汝¶
　水納稱城西有一城故陶丘鄉也(訛作縣/案鄉近刻)汝隂郡¶
　治城外(訛作汝/案治近刻)東北隅有舊臺翼城若丘俗謂之¶
　女郎臺雖經頽毁猶自廣崇上有一井疑故陶丘鄉¶
　所未詳(訛在後水受大漴陂漴字下原本不誤/案厯岡丘城南丘字起至此朱謀㙔本)¶
又東南至慎縣東南入于淮¶
　潁水東南流左合上吳百尺二水俱承次塘細陂南¶
<pb:KR2k0058_SBCK_022-11a>¶
　流注于潁潁水又東南江陂水注之(訛作流/案江近刻)水受¶
　大漴陂(朱謀㙔本訛在後㑹淮也後/案經又東南至此句漴字止)陂水南流積為¶
　江陂南逕慎城西側城南流入于潁潁水又逕慎縣¶
　故城南縣故楚邑白公所居以拒吳春秋左傳哀公¶
　十六年吳人伐慎白公敗之王莽之慎治也世祖建¶
　武中封劉賜為侯國潁水又東南逕蜩蟟郭東俗謂¶
　之鄭城矣又東南入于淮春秋昭公十二年楚子狩¶
　于州來次于潁尾蓋潁水之會淮也(陂字起至此朱/案水受大漴陂)¶
(字之下又誤截逕公路臺北句臺北二字雜入其間/謀㙔本訛在前厯岡丘城南岡字下而陂字之上岡)¶
<pb:KR2k0058_SBCK_022-11b>¶
(惟永樂大典内此水敘次不紊/朱氏以為據宋本寔前後舛謬)¶
洧水出河南密縣西南馬領山¶
　水出山下亦言出潁川陽城山山在陽城縣之東北¶
　蓋馬領之統目焉洧水東南流(訛作清/案洧近刻)逕一故臺¶
　南俗謂之陽子臺又東逕馬領塢北塢在山上(刻脫/案近)¶
(字/塢)塢下泉流北注亦謂洧别源也而入于洧水洧水¶
　東流綏水會焉水出方山綏溪即山海經所謂浮戲¶
　之山也東南流逕漢&KR0042;農太守張伯雅墓塋域四周¶
(脫域字/案近刻)壘石為垣隅阿相降列于綏水之隂庚門表¶
<pb:KR2k0058_SBCK_022-12a>¶
　二石闕夾對石獸于闕下冢前有石廟列植三碑碑¶
　云徳字伯雅河南密人也(訛作内/案南近刻)碑側樹兩石人¶
　有數石柱及諸石獸矣(脫矣字/案近刻)舊引綏水南入塋域¶
　而為池沼(訛作城/案域近刻)沼在丑地皆蟾蠩吐水石隍承¶
　溜池之南又建石樓石廟前又翼列諸獸但物謝時¶
　淪凋毁殆盡夫富而非義(訛作矣/案夫近刻)比之浮雲況復¶
　此乎王孫士安斯為達矣綏水又東南流逕上郭亭¶
　南東南注洧洧水又東襄荷水注之水出北山子節¶
　溪亦謂之子節水東南流注于洧(脫注字/案近刻)洧水又東¶
<pb:KR2k0058_SBCK_022-12b>¶
　㑹瀝滴泉水出深溪之側泉流丈餘懸水散注故世¶
　士以瀝滴稱南流入洧水也¶
東南過其縣南(又字後人所加/案近刻作又東南)¶
　洧水又東南流(作東流南/案近刻訛)與承雲二水合俱出承雲¶
　山二源雙導東南流注于洧世謂之東西承雲水洧¶
　水又東微水注之水出微山東北流入于洧洧水又¶
　東逕密縣故城南春秋謂之新城左傳僖公六年會¶
　諸侯伐鄭圍新密鄭所以不時城也(訛作以鄭二字/案鄭所以近刻)¶
　今縣城東門南側有漢密令卓茂祠茂字子康南陽¶
<pb:KR2k0058_SBCK_022-13a>¶
　宛人温仁寛雅恭而有禮人有認其馬者茂與之曰¶
　若非公馬幸至丞相府歸我遂挽車而去後馬主得¶
　馬謝而還之任漢黄門郎遷密令舉善而敎口無惡¶
　言敎化大行道不拾遺蝗不入境百姓為之立祠亨¶
　祀不輟矣洧水又左會璅泉水水出玉亭西北流注¶
　于洧水洧水又東南與馬闗水合水出玉亭下東北¶
　流厯馬闗謂之馬闗水又東北注于洧洧水又東合¶
　武定水水北出武定岡(訛作出北/案北出近刻)西南流又屈而¶
　東南流逕零鳥塢西側塢東南流塢側有水懸流赴¶
<pb:KR2k0058_SBCK_022-13b>¶
　壑一匹有餘直注澗下淪積成淵嬉遊者矚望竒為¶
　佳觀俗人覩此水挂于塢側遂目之為零鳥水東南¶
　流入于洧洧水又東與虎牘山水合水發南山虎牘¶
　溪東北流入洧洧水又東南赤澗水注之水出武定¶
　岡東南流逕皇臺岡下又厯岡東東南流注于洧洧¶
　水又東南流潧水注之洧水又東南逕鄶城南世本¶
　曰陸終娶于&KR0017;方氏之妹謂之女隤(訛作漬/案隤近刻)是生¶
　六子孕三年啓其左脅三人出焉破其右脅三人出¶
　焉其四曰萊言是為鄶人(言是謂之鄶/案近刻訛作求)鄶人者鄭¶
<pb:KR2k0058_SBCK_022-14a>¶
　是也鄭桓公問于史伯曰王室多難予安逃死乎史¶
　伯曰虢鄶公之民遷之可也鄭氏東遷虢鄶獻十邑¶
　焉劉楨云鄶在豫州外方之北北鄰于虢都滎之南¶
(訛作鄶榮/案都滎近刻)左濟右洛居兩水之間(陽鄭二字衍/案居下近刻有)¶
　食溱洧焉徐廣曰鄶在密縣妘姓矣不得在外方之¶
　北也洧水又東逕隂坂北水有梁焉俗謂是濟為參¶
　辰口左傳襄公九年晉伐鄭濟于隂坂次于隂口而¶
　還是也杜預曰隂坂洧津也服䖍曰水南曰隂(近刻/案水)¶
(登/訛作)口者水口也參隂聲相近蓋傳呼之謬耳又晉¶
<pb:KR2k0058_SBCK_022-14b>¶
　居參之分(刻衍商字/案參上近)實沈之土(訛作上/案近刻)鄭處大辰之¶
　野(訛作辰火/案大辰近刻)閼伯之地軍師所次故濟得其名也¶
又東過鄭縣南潧水從西北來注之¶
　洧水又東逕新鄭縣故城中(脫縣字/案近刻)左傳襄公元年¶
　晉韓厥荀偃帥諸侯伐鄭入其郛敗其徒兵于洧上¶
　是也竹書紀年晉文侯二年周惠王子多父伐鄶(周/案)¶
(作同/近刻訛)克之乃居鄭父之丘名之曰鄭是曰桓公皇¶
　甫士安帝王世紀云或言縣故有熊氏之墟黄帝之¶
　所都也鄭氏徙居之故曰新鄭矣城内有遺祠名曰¶
<pb:KR2k0058_SBCK_022-15a>¶
　章乗是也洧水又東為洧淵水春秋傳曰龍鬭于時¶
　門之外洧淵即此潭也今洧水自鄭城西北入而東¶
　南流逕鄭城南城之南門内舊外蛇與内蛇鬭内蛇¶
　死六年大夫傅瑕殺鄭子納厲公(訛作入/案納近刻)是其徵¶
　也(自是徴也/案近刻訛作)水南有鄭莊公望母臺莊姜惡公寤¶
　生與段京居段不弟姜氏無訓莊公居夫人于城潁¶
　誓曰不及黄泉無相見也故成臺以望母(訛作城/案成近刻)¶
　用伸在心之思感考叔之言忻大隧之賦洩洩之慈¶
　有嘉融融之孝得常矣洧水又東與黄水合經所謂¶
<pb:KR2k0058_SBCK_022-15b>¶
　潧水非也黃水出太山南黄泉東南流逕華城西史¶
　伯謂鄭桓公曰華君之土也韋昭曰華國名矣史記¶
　秦昭王三十三年白起攻魏拔華陽走芒夘斬首十¶
　五萬司馬彪曰華陽亭名在密縣嵇叔夜常采藥于¶
　山澤學琴于古人即此亭也黄水東南流又與一水¶
　合(訛作上/案一近刻)水出華城南岡(出兩塘中/案近刻作水)一源兩分¶
　泉流派别東為七虎澗水西流即是水也其水西南¶
　流注于黄水黄即春秋之所謂黄崖也故杜預云苑¶
　陵縣西有黄水者也(訛作宛/案苑近刻)又東南流水側有二¶
<pb:KR2k0058_SBCK_022-16a>¶
　臺謂之積粟臺臺東即二水之會也捕獐山水注之¶
(作章下同/案獐近刻訛)水東出捕獐山西流注于黄水黄水又¶
　南至鄭城北東轉于城之東北與黄溝合水出捕獐¶
　山東南流至鄭城東北入黄水黄水又東南逕龍淵¶
　東南(刻衍泉字/案龍淵下近)七里溝水注之水出隙候亭東南¶
　平地東注又屈而南流逕升城東又南厯燭城西(又/案)¶
(作又其南/南近刻訛)即鄭大夫燭之武邑也又南流注于洧水¶
　也¶
又東南過長社縣北¶
<pb:KR2k0058_SBCK_022-16b>¶
　洧水東南流南濮北濮二水入焉濮音僕(此三字此/案近刻脫)¶
(之小注/亦注中)洧水又東南與龍淵水合水出長社縣西北¶
　有故溝上承洧水水盛則通注龍淵水減則津渠輟¶
　流(滅津訛作律/案近刻減訛作)其瀆中&KR2200;泉南注東轉為淵綠水¶
　平潭清潔澄深俯視游魚類若乗空矣所謂淵無潛¶
　鱗也又東逕長社縣故城北鄭之長葛邑也春秋&KR0046;¶
　公五年宋人伐鄭圍長葛是也後社樹暴長故曰長¶
　社魏潁川郡治也余以景眀中出宰兹郡于南城西¶
　側脩立客館版築既興于土下得一樹根(訛作上/案土近刻)¶
<pb:KR2k0058_SBCK_022-17a>¶
　甚壯大疑是故社怪長暴茂者也稽之故說縣無龍¶
　淵水名蓋出近世矣京相璠春秋土地名曰長社北¶
　界有稟水但是水導于隍壍之中非北界之所謂又¶
　按京杜地名竝云(訛作社/案杜近刻)長社縣北有長葛鄉斯¶
　乃縣徙于南矣然則是水即稟水也其水又東南逕¶
　棘城北左傳所謂楚子伐鄭救齊次于棘澤者也稟¶
　水又東左注洧水洧水又東南分為二水(刻衍也字/案此下近)¶
　其枝水東北流注沙(訛作南/案北近刻)一水東逕許昌縣故¶
　許男國也姜姓四岳之後矣穆天子傳所謂天子見¶
<pb:KR2k0058_SBCK_022-17b>¶
　許男于洧上者也漢章帝建初四年(刻衍更字/案此下近)封馬¶
　光為侯國春秋佐助期曰漢以許失天下及魏承漢¶
　歴遂改名許昌也城内有景福殿基魏明帝太和中¶
　造準價八百餘萬洧水又東入汶倉城内俗以是水¶
　為汶水故有汶倉之名非也蓋洧水之邸閣耳洧水¶
　又東逕鄢陵縣故城南(作&KR0046;下同/案鄢近刻訛)李竒曰六國為¶
　安陵也昔秦求易地唐且受使于此漢高帝十二年¶
　封都尉朱濞為侯國(訛作諸/案朱近刻)王莽更名左亭洧水¶
　又東鄢陵陂水注之水出鄢陵南陂東西南流注于¶
<pb:KR2k0058_SBCK_022-18a>¶
　洧水也¶
又東南過新汲縣東北¶
　洧水自鄢陵東逕桐丘南俗謂之天井陵又曰岡非¶
　也洧水又屈而南流(刻衍其字/案此下近)水上有梁謂之桐門¶
　橋(刻有蓋字/案此下近)藉桐丘以取稱亦言取桐門亭而著目¶
　焉(脫著字/案近刻)然不知亭之所在未之詳也洧水又東南¶
　逕桐丘城春秋左傳莊公二十八年楚伐鄭鄭人將¶
　奔桐丘即此城也杜預春秋釋地曰潁川許昌城東¶
　北京相璠曰鄭地也(此三字/案近刻脫)今圖無而城見存西¶
<pb:KR2k0058_SBCK_022-18b>¶
　南去許昌故城可三十五里俗名之曰堤其城南即¶
　長堤固洧水之北防也(訛作因/案固近刻)西面桐丘其城邪¶
　長而不方蓋憑丘之稱即城之名矣洧水又東逕新¶
　汲縣故城北漢宣帝神雀二年置于許之汲鄉曲洧¶
　城以河内有汲縣故加新也(建初四年封執金吾馬/案近刻此下衍漢章帝)¶
(十六字/光為侯國)城在洧水南堤上又東洧水右迆為濩陂¶
　洧水又逕匡城南扶溝之匡亭也又東洧水左迆為¶
　鴨子陂謂之大穴口也¶
又東南過茅城邑之東北¶
<pb:KR2k0058_SBCK_022-19a>¶
　洧水自大穴口(脫大字/案近刻)東南逕洧陽城西南逕茅城¶
　東北又南左合甲庚溝(字庚訛作庾/案近刻脫甲)溝水上承洧水¶
　于大穴口東北枝分東逕洧陽故城南俗謂之復陽¶
　城非也蓋洧復字類音讀變漢建安中封司空祭酒¶
　郭奉孝為侯國其水又東南為鴨子陂陂廣十五里¶
　餘波南入甲庚溝(陂庚訛作庾/案近刻波訛作)西注洧(訛作又/案近刻)東¶
　北瀉沙洧水又南逕一故城西世謂之思鄉城西去¶
　洧水十五里(脫水字/案近刻)洧水又右合濩陂水水上承洧¶
　水于新汲縣(水字于字/案近刻脫)南逕新汲縣故城東(脫縣字/案近刻)¶
<pb:KR2k0058_SBCK_022-19b>¶
　又南積而為陂陂之西北即長社城(訛作舍/案社近刻)陂水¶
　東翼洧堤西面茅邑自城北門列築堤道迄于此岡¶
　世尚謂之茅岡即經所謂茅城邑也(訛作茅邑地/案茅城邑近刻)¶
　陂水北出東入洧津西納北異流(脫誤未詳/案此句有)¶
又東過習陽城西折入于潁¶
　洧水又東南逕辰亭東俗謂之田城非也蓋田辰聲¶
　相近城亭音韻聨故也經書魯宣公十一年楚子陳¶
　侯鄭伯盟于辰陵也京相璠曰潁川長平有故辰亭¶
　杜預曰長平縣東南有辰亭今此城在長平城西北¶
<pb:KR2k0058_SBCK_022-20a>¶
　長平城在東南或杜氏之謬傳書之誤耳長平東南¶
　淋陂北畔有一阜東西減里南北五十許歩俗謂之¶
　新亭臺又疑是杜氏所謂辰亭而未之詳也洧水又¶
　南逕長平縣故城西王莽之長正也洧水又南分為¶
　二水枝分東出(訛作水/案分近刻)謂之五梁溝逕習陽城北¶
　又東逕赭丘南丘上有故城郡國志曰長平故屬汝¶
　南縣有赭丘城即此城也又東逕長平城南東注澇¶
　陂洧水南出謂之雞籠水故水會有籠口之名矣洧¶
　水又東逕習陽城西(訛作河/案洧近刻)西南折入潁地理志¶
<pb:KR2k0058_SBCK_022-20b>¶
　曰洧水東南至長平縣入潁者也¶
潩水出河南密縣大騩山¶
　大騩即具茨山也黄帝登具茨之山升于洪堤上受¶
　神芝圖于華蓋童子即是山也潩水出其阿流而為¶
　陂(流而訛作而流/案近刻潩訛作溪)俗謂之玉女池東逕陘山北史¶
　記魏襄王六年敗楚于陘山者也山上有鄭祭仲冢¶
　冢西有子産墓累石為方墳墳東有廟竝東北向鄭¶
　城杜元凱言不忘本際廟舊有一枯柏樹其塵根故¶
　株之上多生稚柏成林(此二字/案近刻脫)列秀靑靑望之竒¶
<pb:KR2k0058_SBCK_022-21a>¶
　可嘉矣潩水又東南逕長社城西北(有林字即上成/案城字上近刻)¶
(訛在此/林二字)南濮北濮二水出焉劉澄之著永初記云水¶
　經濮水源出大騩山東北流注泗衛靈聞音于水上¶
　殊為乖矣余按水經為潩水不為濮也是水首受潩¶
　水(訛作溪/案潩近刻)川渠雙引俱東注洧(訛作有/案近刻)洧與之過¶
　沙枝流派亂互得通稱(訛作牙/案互近刻)是以春秋昭公九¶
　年遷城父人于陳以夷濮西田益之京相璠曰以夷¶
　之濮西田益也杜預亦言以夷田在濮水西者與城¶
　父人服䖍曰濮水名也且字類音同津瀾邈别不得¶
<pb:KR2k0058_SBCK_022-21b>¶
　為北濮上源師氏傳音于其上矣潩水又南逕鍾亭¶
　西又東南逕皇臺西(東字西字/案近刻脫)又東南逕闗亭西又¶
　東南逕宛亭西鄭大夫宛射犬之故邑也潩水又南¶
　分為二水(脫為字/案近刻)一水南出逕胡城東故潁隂縣之¶
　狐人亭也其水南結為陂謂之胡城陂潩水自枝渠¶
　東逕曲强城東(脫城字/案近刻)皇陂水注之水出西北皇臺¶
　七女岡北皇陂即古長社縣之濁澤也史記魏惠王¶
　元年韓懿侯與趙成侯合軍伐魏戰于濁澤是也其¶
　陂北對雞鳴城(刻衍水字/案陂下近)即長社縣之濁城也(近刻/案長)¶
<pb:KR2k0058_SBCK_022-22a>¶
(是/訛作)陂水東南流逕胡泉城北故潁隂縣之狐宗鄉¶
　也又東合胡城陂水(訛作狐/案胡近刻)水上承皇陂(訛作承/案近刻)¶
(水/陂)而東南流注于黄水謂之合作口而東逕曲强城¶
　北東流入潩水時人謂之勑水非也勑潩音相類故¶
　字從聲變耳潩水又逕東西武亭間(東逕武亭間/案近刻訛作又)¶
　兩城相對疑是古之岸門(作岑下同/案岸近刻訛)史遷所謂走¶
　犀首于岸門者也徐廣曰潁隂有岸亭未知是否潩¶
　水又南逕射犬城東即鄭公孫射犬城也蓋俗謬耳¶
　潩水又南逕潁隂縣故城西魏眀帝封司空陳羣為¶
<pb:KR2k0058_SBCK_022-22b>¶
　侯國其水又東南逕許昌城南(西二字東南逕脫南/案其水下近刻衍城)¶
(字)又東南與宣梁陂水合陂上承狼陂于潁隂城西¶
　南陂南北二十里東西十里春秋左傳曰楚子伐鄭¶
　師于狼淵是也(脫淵字/案近刻)其水東南入許昌縣逕巨陵¶
　城北鄭地也春秋左氏傳莊公十四年鄭厲公獲傅¶
　瑕于大陵京相璠曰潁川臨潁縣東北二十五里有¶
　故巨陵亭古大陵也其水又東積而為陂謂之宣梁¶
　陂也陂水又東南入潩水潩水又西南流逕陶城西¶
　又東南逕陶陂東¶
<pb:KR2k0058_SBCK_022-23a>¶
東南入于潁¶
潧水出鄭縣西北平地¶
　潧水出鄶城西北雞絡塢下(訛作北西/案西北近刻)東南流逕¶
　賈復城西東南流左合&KR2200;水水出賈復城東南流注¶
　于潧潧水又南左㑹承雲山水水出西北承雲山東¶
　南歴渾子岡東注世謂岡峽為五鳴口東南流注于¶
　潧潧水又東南流歴下田川逕鄶城西謂之為柳泉¶
　水也故史伯答桓公曰君以成周之衆奉辭伐罪若¶
　克虢鄶君之土也如前華後河(刻作莘/案華近)右洛左濟(近/案)¶
<pb:KR2k0058_SBCK_022-23b>¶
(洛右濟/刻訛作左)主芣騩而食潧洧(訛作丕/案芣近刻)脩典刑以守¶
　之(訛作循/案脩近刻)可以少固即謂此矣潧水又南懸流奔¶
　壑崩注丈餘其下積水成潭廣四十許歩淵深難測¶
　又南注于洧詩所謂溱與洧者也世亦謂之為鄶水¶
　也(訛作所/案亦近刻)¶
東過其縣北又東南過其縣東又南入于洧水¶
　自鄶潧東南更無别瀆不得逕新鄭而會洧也鄭城¶
　東入洧者黄崖水也蓋經誤證耳¶
渠出滎陽北河東南過中牟縣之北¶
<pb:KR2k0058_SBCK_022-24a>¶
　風俗通曰渠者水所居也渠水自河與濟亂流(近刻/案濟)¶
(下同/訛作沛)東逕滎澤北(脫逕字/案近刻)東南分濟厯中牟縣之¶
　圃田澤北與陽武分水澤多麻黄草故述征記曰踐¶
　縣境便覩斯卉窮則知踰界今雖不能然諒亦非謬¶
　詩所謂東有圃草也皇武子曰鄭之有原圃猶秦之¶
　有具囿(訛作圃/案近刻)澤在中牟縣西西限長城東極官渡¶
　北佩渠水東西四十許里南北二十許里(刻訛作二/案二十近)¶
(百)中有沙岡上下二十四浦津流徑通(津字徑訛作/案近刻重一)¶
(逕)淵潭相接各有名焉有大漸小漸(字皆訛作斬/案近刻二漸)大¶
<pb:KR2k0058_SBCK_022-24b>¶
　&KR0069;小&KR0069;義魯練秋大白楊小白楊散嚇禺中(訛作禹/案近刻)¶
(中)羊圏(作牟圏/案近刻訛)大鵠小鵠(此二字/案近刻脫)龍澤蜜羅(近/案)¶
(鬯罷/刻訛作)大哀小哀大長小長大縮小縮伯丘大蓋牛¶
　眼(訛作眠/案近刻)等浦水盛則北注渠溢則南播故竹書紀¶
　年梁惠成王十年入河水于甫田又為大溝而引甫¶
　水者也又有一瀆自酸棗受河導自濮瀆(訛作漢/案濮近刻)¶
　厯酸棗逕陽武縣南出世謂之十字溝而屬于渠或¶
　謂是瀆為梁惠之年所開(訛作渠/案梁近刻)而不能詳也斯¶
　浦乃水澤之所鍾為鄭隰之淵藪矣渠水右合五池¶
<pb:KR2k0058_SBCK_022-25a>¶
　溝(訛作又/案水近刻)溝上承澤水(脫溝字/案近刻)下流注渠(脫注字/案近刻)¶
　謂之五池口魏嘉平三年(作二年/案近刻訛)司馬懿帥中軍¶
　討太尉王凌于夀春自彼而還帝使侍中韋誕勞軍¶
　于五池者也今其地為五池鄉矣渠水又東不家溝¶
　水注之水出京縣東南梅山北溪春秋襄公十八年¶
　楚蒍子馮公子格(脫楚字/案近刻)率銳師侵費右迴梅山杜¶
　預曰在密東北即是山也其水自溪東北流逕管城¶
　西故管國也周武王以封管叔矣(脫王字/案近刻)成王幼弱¶
　周公攝政管叔流言曰公將不利于孺子公賦鴟鴞¶
<pb:KR2k0058_SBCK_022-25b>¶
　以伐之即東山之師是也(訛作詩/案師近刻)左傳宣公十二¶
　年晉師救鄭楚次管以待之杜預曰京縣東北有管¶
　城者是也俗謂之為管水又東北(在上句俗字下/案又字近刻訛)分¶
　為二水一水東北流注黄雀溝謂之黄淵淵周百歩¶
　其一水東越長城東北流水積為淵南北二里東西¶
　百步謂之百尺水北入圃田澤分為二水一水東北¶
　逕東武强城北漢書曹參傳(有靳字衍/案此下近刻)擊羽嬰于¶
　昆陽追至葉還攻武强因至滎陽薛瓚云按武强城¶
　在陽武縣即斯城也漢髙帝六年封騎將莊不識為¶
<pb:KR2k0058_SBCK_022-26a>¶
　侯國又東北流左注于渠為不家水口也一水東流¶
　又屈而南轉東南注白溝也渠水又東清池水注之¶
(有清池二字/案此下近刻)水出清陽亭西南平地東北流逕清陽¶
　亭南東流即故清人城也詩所謂清人在彭彭為髙¶
　克邑也故杜預春秋釋地云中牟縣西有清陽亭是¶
　也清水又屈而北流至清口澤七虎澗水注之水出¶
　華城南岡(訛作畢/案華近刻)一源兩派津川趣别西入黄雀¶
　溝(訛作崖/案雀近刻)東為七虎溪亦謂之為華水也又東北¶
　流紫光溝水注之水出華陽城東北而東流俗名曰¶
<pb:KR2k0058_SBCK_022-26b>¶
　紫光澗又東北注華水華水又東逕棐城北即北林¶
　亭也春秋文公與鄭伯宴于棐林子家賦鴻鴈者也¶
　春秋宣公元年諸侯會于棐林以伐鄭楚救鄭遇于¶
　北林服䖍曰北林鄭南地也京相璠曰今滎陽苑陵¶
　縣(作宛下同/案苑近刻訛)有故林鄉在新鄭北故曰北林也余¶
　按林鄉故城在新鄭東如北七十許里(下衍北字/案近刻鄭)苑¶
　陵故城在東南五十許里(陵字在字/案近刻脫)不得在新鄭北¶
　也攷京服之說竝為疎矣杜預云滎陽中牟縣西南¶
　有林亭在鄭北今是亭南去新鄭縣故城四十許里¶
<pb:KR2k0058_SBCK_022-27a>¶
(脫縣字/案近刻)蓋以南有林鄉亭故杜預據是為北林最為¶
　密矣又以林鄉為棐亦或疑焉諸侯㑹棐楚遇于此¶
　寧得知不在是而更指他處也積古之傳事或不謬¶
　矣又東北逕鹿臺南岡北出為七虎澗東流期水注¶
　之水出期城西北平地世號龍淵水東北流又北逕¶
　期城西又北與七虎澗合謂之虎溪水亂流東注逕¶
　期城北東㑹清口水司馬彪郡國志曰中牟有清口¶
　水即是水也清水又東北白溝水注之水有二源北¶
　水出密之梅山東南而東逕靖城南與南水合南水¶
<pb:KR2k0058_SBCK_022-27b>¶
　出太山(水南出下衍合字/案南水近刻訛作)西北流至靖城南左注北¶
　水即承水也山海經曰承水出太山之隂東北流注¶
　于役水者也世亦謂之靖澗水(訛作所/案亦近刻)又東北流¶
　太水注之水出太山東平地山海經曰太水出于太¶
　山之陽而東南流注于役水世謂之禮水也東北逕¶
　武陵城西東北流注于承水承水又東北入黄瓮澗¶
　北逕中陽城西城内有舊臺甚秀臺側有陂池池水¶
　清深澗水又東屈逕其城北竹書紀年梁惠成王十¶
　七年鄭釐侯來朝中陽者也其水東北流為白溝又¶
<pb:KR2k0058_SBCK_022-28a>¶
　東北逕伯禽城北(訛作北東/案東北近刻)蓋伯禽之魯往逕所¶
　由也屈而南流東注于清水即潘岳都鄉碑所謂自¶
　中牟故縣以西西至于清溝(脫鄉字/案近刻)指是水也亂流¶
　東逕中牟宰魯恭祠南漢和帝時右扶風魯恭字仲¶
　康以太尉掾遷中牟令政專徳化不任刑罰吏民敬¶
　信蝗不入境河南尹袁安疑不實使部掾肥親按行¶
　之恭隨親行阡陌坐桑樹下雉止其旁有小兒親曰¶
　兒何不擊雉曰將雛親起曰蟲不入境一異化及鳥¶
　獸二異豎子懐仁三異久留非優賢請還是年嘉禾¶
<pb:KR2k0058_SBCK_022-28b>¶
　生縣庭安美其治以狀上之徵博士侍中車駕每出¶
　恭常陪乘上顧問民政無所&KR0046;諱故能遺愛自古祠¶
　享來今矣(訛作饗/案享近刻)清溝水又東北逕沈清亭(刻脫/案近)¶
(字/亭)疑即博浪亭也服䖍曰博浪陽武南地名也(地名/案南)¶
(二水沙名/近刻訛作)今有亭所未詳也厯博浪澤昔張良為韓¶
　報仇于秦以金椎擊秦始皇不中中其副車于此又¶
　北分為二水枝津東注清水清水自枝流北注渠謂¶
　之清溝口渠水又左逕陽武縣故城南東為官渡水¶
　又逕曹太祖壘北有髙臺謂之官渡臺渡在中牟故¶
<pb:KR2k0058_SBCK_022-29a>¶
　世又謂之中牟臺建安五年太祖營官渡袁紹保陽¶
　武紹連營稍前依沙堆為屯東西數十里公亦分營¶
　相禦合戰不利紹進臨官渡起土山地道以逼壘公¶
　亦起髙臺以捍之即中牟臺也今臺北土山猶在山¶
　之東悉紹舊營遺基竝存(訛作臺/案基近刻)渠水又東逕田¶
　豐祠北袁本初慙不納其言害之時人嘉其誠謀無¶
　辜見戮故立祠于是用表袁氏覆滅之宜矣又東役¶
　水注之水出苑陵縣西隙候亭東世謂此亭為卻城¶
　非也蓋隙卻聲相近耳中平陂世名之埿泉也即古¶
<pb:KR2k0058_SBCK_022-29b>¶
　役水矣山海經曰役山役水所出北流注于河疑是¶
　水也東北流逕苑陵縣故城北東北流逕焦城東陽¶
　丘亭西世謂之焦溝水(訛作也/案世近刻)竹書紀年梁惠成¶
　王十六年秦公孫壯率師伐鄭(率師二字/案近刻脫)圍焦城不¶
　克即此城也俗謂之驛城非也役水自陽丘亭東流¶
　逕山民城北(作氏下同/案民近刻訛)爲髙榆淵竹書紀年梁惠¶
　成王十六年秦公孫壯率師城上枳安陵山民者也¶
　又東北爲酢溝又東北魯溝水出焉役水又東北埿¶
　溝水出焉又東北爲八丈溝又東清水枝津注之水¶
<pb:KR2k0058_SBCK_022-30a>¶
　自沈城東派注于役水役水又東逕曹公壘南東與¶
　沫水合山海經云沫山(此二字/案近刻脫)沫水所出北流注¶
　于役今是水出中牟城西南疑即沫水也東北流逕¶
　中牟縣故城西(脫西字/案近刻)昔趙獻侯自耿都此班固云¶
　趙自邯鄲徙焉趙襄子時佛肸以中牟叛置鼎于庭¶
　不與已者烹之田英將褰裳赴鼎處也薛瓚注漢書¶
　云中牟在春秋之時為鄭之堰也及三卿分晉則在¶
　魏之&KR0022;土趙自漳北不及此也春秋傳曰衛侯如晉¶
　過中牟非衛適晉之次也汲郡古文曰齊師伐趙東¶
<pb:KR2k0058_SBCK_022-30b>¶
　鄙圍中牟此中牟不在趙之東也按中牟當在漯水¶
　之上矣(作濕下同/案漯近刻)按春秋齊伐晉夷儀晉車千乘在¶
　中牟衛侯過中牟中牟人欲伐之衛褚師固亡在中¶
　牟曰衛雖小其君在未可勝也齊師克城而驕遇之¶
　必敗乃敗齊師服䖍不列中牟所在杜預曰今滎陽¶
　有中牟迴逺疑為非也然地理參差土無常域隨其¶
　强弱自相吞并疆里流移(訛作留/案流近刻)寧可一也兵車¶
　所指逕紆難知自魏徙大梁趙以中牟易魏故趙之¶
　南界極于浮水匪直專漳也(訛作張/案漳近刻)趙自西取後¶
<pb:KR2k0058_SBCK_022-31a>¶
　止中牟齊師伐其東鄙于宜無嫌而瓚徑指漯水(近/案)¶
(逕脫指字/刻徑訛作)空言中牟所在非論證也漢髙帝十一年¶
　封單父聖為侯國沫水又東北注于役水昔魏太祖¶
　之背董卓也間行出中牟為亭長所錄郭長公世語¶
　云為縣所拘功曹請釋焉役水又東北逕中牟澤即¶
　鄭太叔攻萑蒲之盜于是澤也其水東流北屈注渠¶
(訛作徙/案屈近刻)續述征記(水征續記/案近刻訛作)所謂自醫魁城到¶
　酢溝十里者也渠水又東流而左會淵水(訛作流/案近刻水)¶
　其水上承聖女陂陂周二百餘步水無耗竭湛然清¶
<pb:KR2k0058_SBCK_022-31b>¶
　滿而南流注于渠渠水又東南而注大梁也¶
又東至浚儀縣¶
　渠水東南逕赤城北(逕下衍西字/案近刻脫渠字)戴延之所謂西¶
　北有大梁亭非也竹書紀年梁惠成王二十八年穰¶
　疵率師及鄭孔夜戰于梁赫(訛作苴/案疵近刻)鄭師敗逋即¶
　此城也左則故瀆出焉秦始皇二十年王賁斷故渠¶
　引水東南出以灌大梁謂之梁溝又東逕大梁城南¶
　本春秋之陽武髙陽鄉也于戰國爲大梁周梁伯之¶
　故居矣(作之居也/案近刻訛)梁伯好土功大其城號曰新里民¶
<pb:KR2k0058_SBCK_022-32a>¶
　疲而潰秦遂取焉後魏惠王自安邑徙都之故曰梁¶
　耳竹書紀年梁惠成王六年四月甲寅徙都于大梁¶
　是也秦滅魏以為縣漢文帝封孝王于梁孝王以土¶
　地下溼(訛作濕/案近刻)東都睢陽又改曰梁自是置縣以大¶
　梁城廣居其東城夷門之東夷門即侯嬴抱闗處也¶
　續述征記以此城為師曠城言郭縁生曾遊此邑踐¶
　夷門升吹臺終古之跡緬焉盡在余謂此乃梁氏之¶
　臺門魏惠之都居(訛作朝/案都近刻)非吹臺也當是誤證耳¶
　西征記論儀封人即此縣又非也竹書紀年梁惠成¶
<pb:KR2k0058_SBCK_022-32b>¶
　王三十一年三月為大溝于北郛以行圃田之水陳¶
　留風俗傳曰縣北有浚水像而儀之故曰浚儀余謂¶
　故汳沙為隂溝矣(脫為字/案近刻)浚之故曰浚其猶春秋之¶
　浚洙乎(脫乎字/案近刻)漢氏之浚儀水(脫浚字/案近刻)無他也皆變¶
　名矣其國多池沼時池中出神劒到今其民像而作¶
　之號大梁氏之劒也渠水又北屈分為二水續述征¶
　記曰汳沙到浚儀而分也汳東注沙南流其水更南¶
　流逕梁王吹臺東陳留風俗傳曰縣有蒼頡師曠城¶
　上有列僊之吹臺北有牧澤澤中出蘭蒲(一澤字/案近刻脫)¶
<pb:KR2k0058_SBCK_022-33a>¶
　上多儁髦衿帶牧澤方十五里俗謂之蒲闗澤即謂¶
　此矣梁王增築以為吹臺城隍夷滅畧存故跡今層¶
　臺孤立于牧澤之右矣其臺方百許步即阮嗣宗詠¶
　懐詩所謂駕言發魏都南向望吹臺簫管有遺音梁¶
　王安在哉晉世喪亂乞活憑居削墮故基遂成二層¶
　上基猶方四五十步高一丈餘世謂之乞活臺又謂¶
　之繁臺城(訛作婆/案繁近刻)渠水于此(訛作梁/案渠近刻)有隂溝鴻¶
　溝之稱焉項羽與漢髙分王指是水以為東西之别¶
　蘇秦說魏襄王曰大王之地南有鴻溝是也故尉氏¶
<pb:KR2k0058_SBCK_022-33b>¶
　縣有波鄉波亭鴻溝鄉鴻溝亭(刻衍亭字/案波鄉下近)皆藉水¶
　以立稱也今蕭縣西亦有鴻溝亭梁國睢陽縣東有¶
　鴻口亭先後談者亦指此以為楚漢之分王非也蓋¶
　春秋之所謂紅澤者矣渠水右與汜水合水上承役¶
　水于苑陵縣(作宛下同/案苑近刻訛)縣故鄭都也王莽之左亭¶
　縣也役水枝津東派為氾水者也而世俗謂之埿溝¶
　水也春秋左傳僖公三十年晉侯秦伯圍鄭晉軍函¶
　陵秦軍氾南所謂東氾者也(在後楚東有沙水謂此/案無他也至此近刻訛)¶
(原本不誤/水也之下)其水又東北逕中牟縣南又東北逕中牟¶
<pb:KR2k0058_SBCK_022-34a>¶
　澤與淵水合水出中牟縣故城北(脫故字/案近刻)城有層臺¶
　按郭長公世語(刻作郭頒/案郭長公近)及干寶晉紀竝言中牟¶
　縣故魏任城玉臺下池中有漢時鐵錐長六尺入地¶
　三尺頭西南指不可動正月朔自正(訛作止月/案正月近刻)以¶
　為晉氏中興之瑞(訛作端/案近刻)而今不知所在或言在中¶
　陽城池臺未知焉是淵水自池西出屈逕其城西而¶
　東南流注于氾氾水又東逕大梁亭南又東逕梁臺¶
　南東注渠渠水又東南流逕開封縣睢渙二水出焉¶
　右則新溝注之其水出逢池池上承役水于苑陵縣¶
<pb:KR2k0058_SBCK_022-34b>¶
　别為魯溝水東南流逕開封縣故城北漢高帝十一¶
　年封陶舍為侯國也陳留志稱阮簡(蘭下二簡字俱/案簡近刻訛作)¶
(阮/作)字茂&KR0042;為開封令縣側有劫賊外白甚急數簡方¶
　圍棊長嘯吏云劫急簡曰局上有劫亦甚急其眈樂¶
　如是故語林曰王中郎以圍棊為坐&KR0046;或亦謂之為¶
　手談又謂之為棊聖魯溝南際富城東南入百尺陂¶
　即古之逢澤也徐廣史記音義曰秦使公子少官率¶
　師會諸侯逢澤(㑹諸侯于逢澤陂陂/案近刻訛作秦孝公)汲郡墓竹書紀¶
　年作秦孝公會諸侯于逢澤(㑹諸侯于七字/案近刻脫秦孝公)斯其¶
<pb:KR2k0058_SBCK_022-35a>¶
　處也故應徳璉西征賦曰鸞衡東指弭節逢澤其水¶
　東北流為新溝新溝又東北流逕牛首鄉北謂之牛¶
　建城又東北注渠(訛作梁/案近刻)即沙水也音蔡許慎正作¶
　沙音言水散石也從水少水少沙見矣(近刻脫少字/案水少沙見)¶
　楚東有沙水謂此水也¶
又屈南至扶溝縣北(脫縣字/案近刻)¶
　沙水又東南逕牛首鄉東南魯溝水出焉(訛作渠/案溝近刻)¶
　亦謂之宋溝也又逕陳留縣故城南孟康曰留鄭邑¶
　也後為陳所并故曰陳留矣魯溝水又東南逕圉縣¶
<pb:KR2k0058_SBCK_022-35b>¶
　故城北縣苦楚難脩其干戈以圉其患故曰圉也或¶
　曰邊陲之號矣厯萬人散王莽之簒也東郡太守翟¶
　義興兵討莽莽遣奮威將軍孫建擊之于圉北義師¶
　大敗尸積萬數血流溢道號其處爲萬人散百姓哀¶
　而祠之又厯魯溝亭又東南至陽夏縣故城西漢髙¶
　祖六年封陳豨爲侯國魯溝又南入渦今無水也沙¶
　水又東南逕斗城西左傳襄公三十年子産殯伯有¶
　尸其臣葬之于是也(下有城字/案近刻是)沙水又東南逕牛首¶
　亭東左傳桓公十四年宋人與諸侯伐鄭東郊取牛¶
<pb:KR2k0058_SBCK_022-36a>¶
　首者也俗謂之車牛城矣沙水又東南八里溝水出¶
　焉又東南逕陳留縣裘氏鄉裘氏亭西又逕澹臺子¶
　羽冢東與八里溝合按陳留風俗傳曰陳留縣裘氏¶
　鄉有澹臺子羽冢又有子羽祠民祈禱焉(脫民字/案近刻)京¶
　相璠曰今泰山南武城縣有澹臺子羽冢縣人也未¶
　知孰是因其方志所敘就記纏絡焉溝水上承沙河¶
　而西南流逕牛首亭南與百尺陂水合其水自陂南¶
　逕開封城東三里岡左屈而西流南轉注八里溝又¶
　南得野&KR0567;水口水上承西南&KR0567;氏亭北野&KR0567;陂鄭地¶
<pb:KR2k0058_SBCK_022-36b>¶
　也春秋傳云鄭伯勞屈生于&KR0567;氏者也陂水東北入¶
　八里溝八里溝水又南逕石倉城西(訛作右/案石近刻)又南¶
　逕&KR0567;氏亭東又南逕召陵亭西(刻訛作邵亭/案召陵亭近)東入沙¶
　水沙水南逕扶溝縣故城東縣即潁川之穀平鄉也¶
　有扶亭又有洧水溝故縣有扶溝之名焉建武元年¶
　漢光武封平狄將軍朱鮪為侯國沙水又東與康溝¶
　水合水首受洧水于長社縣東東北逕向岡西即鄭¶
　之向鄉也後人遏其上口今水盛則北注水耗則輟¶
　流又有長眀溝水注之水出苑陵縣故城西北縣有¶
<pb:KR2k0058_SBCK_022-37a>¶
　二城此則西城也二城以東悉多陂澤即古制澤也¶
　京相璠曰鄭地杜預曰澤在滎陽苑陵縣東即春秋¶
　之制田也故城西北平地出泉謂之龍淵泉泉水流¶
　逕陵丘亭西(刻作淵水/案泉水近)又西重泉水注之水出城西¶
　北平地(訛作西城/案城西近刻)泉湧南流逕陵丘亭西西南注¶
　龍淵水龍淵水又東南逕凡陽亭西而南入白鴈陂¶
　陂在長社縣東北(脫縣字/案近刻)東西七里南北十里在林¶
　鄉之西南司馬彪郡國志曰苑陵有林鄉亭白鴈陂¶
　又引瀆南流謂之長眀溝東轉北屈又東逕向城北¶
<pb:KR2k0058_SBCK_022-37b>¶
　城側有向岡(脫有字/案近刻)左傳襄公十一年諸侯伐鄭師¶
　于向者也又東右迆為染澤陂而東注于蔡澤陂長¶
　明溝水又東逕尉氏縣故城南圏稱云尉氏鄭國之¶
　東鄙弊獄官名也鄭大夫尉氏之邑故欒盈曰盈將¶
　歸死于尉氏也溝瀆自是三分北分為康溝東逕平¶
　陸縣故城北髙后元年封楚元王子禮為侯國建武¶
　元年以户不滿三千罷為尉氏縣之陵樹鄉又有陵¶
　樹亭漢建安中封尚書荀攸為陵樹鄉侯故陳留風¶
　俗傳曰陵樹鄉故平陸縣也北有大澤名曰長樂廏¶
<pb:KR2k0058_SBCK_022-38a>¶
　康溝又東逕扶溝縣之白亭北陳留風俗傳曰扶溝¶
　縣有帛鄉帛亭名在七鄉十二亭中康溝又東逕少¶
　曲亭陳留風俗傳曰尉氏縣有少曲亭俗謂之小城¶
　也又東南逕扶溝縣故城東而東南注沙水沙水又¶
　南㑹南水其水南流又分為二水一水南逕闗亭東¶
(訛作合/案逕近刻)又東南流與左水合其水自枝瀆南逕召¶
　陵亭西疑即扶溝之亭也而東南合右水(訛作石/案右近刻)¶
　世以是水與鄢陵陂水雙導亦謂之雙溝又東南入¶
　沙水沙水南與蔡澤陂水合水出鄢陵城西北春秋¶
<pb:KR2k0058_SBCK_022-38b>¶
　成公十六年晉楚相遇于鄢陵呂錡射中共王目王¶
　召養由基使射殺之亦子反醉酒自斃處也陂東西¶
　五里南北十里陂水東逕匡城北城在新汲縣之東¶
　北即扶溝之匡亭也亭在匡城鄉春秋文公元年諸¶
　侯朝晉衛成公不朝使孔達侵鄭伐緜訾及匡即此¶
　邑也今陳留長垣縣南有匡城即平丘之匡亭也襄¶
　邑又有承匡城然匡居陳衛之間亦往往有異邑矣¶
　陂水又東南至扶溝城北又東南入沙水沙水又南¶
　逕小扶城西而東南流也城即扶溝縣之平周亭東¶
<pb:KR2k0058_SBCK_022-39a>¶
　漢和帝永元中(順帝永平中/案近刻訛作)封陳敬王子參為侯國¶
(孫子恭為侯國/案近刻訛作王)沙水又東南逕大扶城西城即扶樂¶
　故城也(扶鄉故縣也/案近刻訛作)城北二里有袁良碑(訛作梁下/案良近刻)¶
(同)云良陳國扶樂人(脫國字/案近刻)後漢世祖建武十七年¶
　更封劉隆為扶樂侯即此城也渦水于是分焉不得¶
　在扶溝北便分為二水也¶
其一者東南過陳縣北(訛作也/案北近刻)¶
　沙水又東南逕東華城西又東南沙水枝瀆西南達¶
　洧謂之甲庚溝今無水沙水又南與廣漕渠合上承¶
<pb:KR2k0058_SBCK_022-39b>¶
　龐官陂云鄧艾所開也雖水流廢興溝瀆尚夥昔賈¶
　逵為魏豫州刺史通運渠二百里餘亦所謂賈侯渠¶
　也而川渠逕復交錯畛陌無以辨之沙水又東逕長¶
　平縣故城北又東南逕陳城北故陳國也伏羲神農¶
　竝都之城東北三十許里猶有羲城實中(訛作神/案城近刻)¶
　舜後媯滿為周陶正武王賴其器用妻以元女太姬¶
　而封諸陳以備三恪太姬好祭祀故詩所謂坎其擊¶
　鼔宛丘之下宛丘在陳城南道東王&KR0046;云漸欲平今¶
　不知所在矣楚討陳殺夏徵舒于栗門以為夏州後¶
<pb:KR2k0058_SBCK_022-40a>¶
　城之東門内有池池水東西七十歩南北八十許步¶
　水至清潔而不耗竭不生魚草水中有故臺處詩所¶
　謂東門之池也城内有漢相王君造四縣邸碑文字¶
　剥缺(作落/案近刻)不可悉識其畧曰惟兹陳國故曰淮陽¶
　郡云云清惠著聞為百姓畏愛求賢養士千有餘人¶
　賜與田宅吏舍自損俸錢助之成邸五官掾西華陳¶
　騏等二百五人以延熹二年云云故其頌曰脩徳立¶
　功四縣回附今碑之左右遺墉尚存基礎猶在時人¶
　不復尋其碑證云孔子廟學非也後楚襄王為秦所¶
<pb:KR2k0058_SBCK_022-40b>¶
　滅徙都于此文潁曰西楚矣三楚斯其一焉城南郭¶
　裏又有一城名曰淮陽城子産所置也漢髙祖十一¶
　年以為淮陽國王莽更名郡為新平(郡為二字/案近刻脫)縣曰¶
　陳陵(作陵陳/案近刻訛)故豫州治王&KR0046;晉書地道記云城北¶
　有故沙名之為死沙而今水流津通漕運所由矣沙¶
　水又東而南屈逕陳城東謂之百尺溝又南分為二¶
　水新溝水出焉(刻訛作沙水/案新溝水近)溝水東南流谷水注之¶
　水源上承澇陂陂在陳城西北南暨犖城(訛作華/案犖近刻)¶
　皆為陂矣陂水東流謂之谷水東逕犖城北王&KR0046;曰¶
<pb:KR2k0058_SBCK_022-41a>¶
　犖北有谷水是也犖即檉矣經書公㑹齊宋于檉者¶
　也杜預曰檉即犖也在陳縣西北為非檉小城也在¶
　陳郡西南谷水又東逕陳城南(刻有流字/案又東下近)又東流¶
　入于新溝水(入于沙沙水/案近刻訛作)又東南注于潁(近刻有流/案東南下)¶
(字)謂之交口水次有大堰即古百尺堰也魏書國志¶
　曰司馬宣王討太尉王凌大軍掩至百尺堨(脫掩字/案近刻)¶
　即此堨也今俗呼之為山陽堰非也蓋新水首受潁¶
　于百尺溝(為新平七字係重出衍文/案此下近刻有王莽名郡)故堰兼有新陽¶
　之名也以是推之悟故俗謂之非矣¶
<pb:KR2k0058_SBCK_022-41b>¶
又東南至汝南新陽縣北¶
　沙水自百尺溝東逕寧平縣之故城南晉陽秋稱晉¶
　太傅東海王越之東奔也石勒追之燌尸于此數十¶
　萬衆斂手受害勒縱騎圍射尸積如山王夷甫死焉¶
　余謂俊者所以智勝羣情辨者所以文身袪惑夷甫¶
　雖體荷儁令口擅雌黄汙辱君親獲罪羯勒史官方¶
　之華王(作舉正/案近刻訛)諒為襃矣沙水又東積而為陂謂¶
　之陽都陂(脫陂字/案近刻)眀水注之水上承沙水枝津(刻枝/案近)¶
(之/訛作)東出逕汝南郡之宜禄縣故城北王莽之賞都¶
<pb:KR2k0058_SBCK_022-42a>¶
　亭也眀水又東北流注于陂陂水東南流謂之細水¶
　又東逕新陽縣北又東髙陂水東出焉沙水又東分¶
　為二水即春秋所謂夷濮之水也枝津北逕譙縣故¶
　城西側城入渦沙水東南逕城父縣西南枝津出焉¶
　俗謂之章水(刻有也字/案此下近)一水東注即濮水也(刻訛作/案濮近)¶
(注)俗謂之艾水(訛作欠/案艾近刻)東逕城父縣之故城南東¶
　流注也(南字上也訛作之/案東字近刻訛在)¶
又東南過山桑縣北¶
　山桑故城在渦水北沙水不得逕其北眀矣經言過¶
<pb:KR2k0058_SBCK_022-42b>¶
　北誤也¶
又東南過龍亢縣南¶
　沙水逕故城北(脫逕字/案近刻)又東南逕白鹿城北而東注¶
　也¶
又東南過義成縣西(作城注内同/案成近刻訛)南入于淮¶
　義成縣故屬沛後隸九江沙水東流注于淮謂之沙¶
　汭京相璠曰楚東地也春秋左傳昭公二十七年楚¶
　令尹子常以舟師及沙汭而還杜預曰沙水名也¶
水經注卷二十二¶
<pb:KR2k0058_SBCK_022-43a>¶
