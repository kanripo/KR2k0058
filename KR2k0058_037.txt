# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.664834
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB02n0046-037水經注-卷第三十七.
<pb:KR2k0058_SBCK_037-1a>¶
水經注卷三十七¶
　　　　　後　魏　酈　道　元　撰¶
　　淹水　葉榆河　夷水　油水¶
　　澧水　沅水　浪水¶
淹水出越巂遂久縣徼外¶
　呂忱曰淹水一曰復水也¶
東南至青蛉縣(案青近刻/作蜻下同)¶
　縣有禺同山其山神有金馬碧雞光景儵忽民多見¶
　之漢宣帝遣諫大夫王褒祭之欲致其雞馬褒道病¶
<pb:KR2k0058_SBCK_037-1b>¶
　而卒是不果焉王褒碧雞頌曰敬移金精神馬縹縹¶
　碧雞故左太冲蜀都賦曰金馬騁光而絶影碧雞儵¶
　忽而耀儀¶
又東過姑復縣南東入于若水¶
　淹水逕縣之臨池澤而東北逕雲南縣西東北注若¶
　水也¶
益州葉榆河出其縣北界屈從縣東北流¶
　縣故滇池葉榆之國也漢武帝元封二年使唐䝉開¶
　之以爲益州郡郡有葉榆縣縣西北八十里(案近刻/脱八字)¶
<pb:KR2k0058_SBCK_037-2a>¶
　有弔鳥山衆鳥千百爲羣其㑹(案其近/刻作共)嗚呼啁哳每¶
　嵗七八月至十六七日則止一嵗六至雉雀來弔夜¶
　燃火伺取之(案伺近刻/訛作而)其無嗉不食似特悲者以爲¶
　義則不取也俗言鳯凰死于此山故衆鳥來弔因名¶
　弔鳥縣之東有葉榆澤葉榆水所鍾而爲此川藪也¶
過不韋縣¶
　縣故九隆哀牢之國也有牢山其先有婦人名沙壹¶
(案近刻訛作臺/華陽國志作壺)居于牢山捕魚水中觸沈木若有感¶
　因懐孕産十子後沈木化爲龍岀水九子驚走小子¶
<pb:KR2k0058_SBCK_037-2b>¶
　不能去(案小近刻/訛作一)背龍而坐龍因䑛之(案䑛近刻訛/作拕據後漢)¶
(書及華陽/國志改正)其母鳥語謂背爲九謂坐爲隆因名爲九¶
　隆(案華陽國志作元隆云/元隆猶漢言陪坐也)及長諸兄遂相共推九隆¶
　爲王後牢山下有一夫一婦生十女九隆皆以爲妻¶
　遂因孳育皆畫身像龍文衣皆著尾九隆死世世不¶
　與中國通漢建武二十三年王遣兵來乘革船南下¶
(案近刻脱來字又/此句之下衍水字)攻漢鹿茤民(案茤近刻訛/作崩下同)鹿茤民¶
　弱小将爲所擒于是天大震雷疾雨南風漂起水爲¶
　逆流波湧二百餘里革船沈沒溺死數千人後數年¶
<pb:KR2k0058_SBCK_037-3a>¶
　復遣六王将萬許人攻鹿茤鹿茤王與戰殺六王哀¶
　牢耆老共埋之其夜虎掘而食之明旦但見骸骨驚¶
　怖引去乃懼謂其耆老小王曰哀牢犯徼自古有之¶
　今此攻鹿茤輒被天誅中國有受命之王乎何天祐¶
　之明也卽遣使詣越巂奉獻(案近刻詣訛作/道奉訛作奏)求乞内¶
　附長保塞徼漢明帝永平十二年置爲永昌郡(案昌/近刻)¶
(訛作/平)郡治不韋縣蓋秦始皇徙吕不韋子孫于此故¶
　以不韋名縣北去葉榆六百餘里葉榆水不逕其縣¶
(案近刻脱/葉字下同)自不韋北注者盧倉禁水耳葉榆水自縣¶
<pb:KR2k0058_SBCK_037-3b>¶
　南逕遂久縣東又逕姑復縣西與淹水合又東南逕¶
　永昌邪龍縣縣以建興三年劉禪分隸雲南于不韋¶
　縣爲東北¶
東南出益州界¶
　葉榆水自邪龍縣東南逕秦臧縣(案近刻臧訛作/藏縣下有也字)南¶
　與濮水同注滇池澤于連然雙柏縣也(案近刻/脱池字)葉榆¶
　水自澤又東北逕滇池縣南(案逕近刻/訛作流)又東逕同竝¶
　縣南又東逕漏江縣伏流山下復出蝮口謂之漏江¶
　左思蜀都賦曰漏江洑流潰其阿汨若湯谷之揚濤¶
<pb:KR2k0058_SBCK_037-4a>¶
　沛若濛汜之湧波諸葛亮之平南中也戰于是水之¶
　南葉榆水又逕賁古縣北東與盤江合盤水出律髙¶
　縣東南盢町山(案盢近刻/訛作盤)東逕梁水郡北賁古縣南¶
(案梁水郡晋置領梁水賁古西隨/三縣朱謀㙔云當作卑水非也)水廣百餘歩深處¶
　十丈甚有瘴氣朱褎之反(案褎近刻/訛作裒)李恢追至盤江¶
　者也建武十九年伏波将軍馬援上言從　泠出賁¶
　古(案/近刻訛/作麋下同)擊益州臣所将駱越萬餘人(案駱越/近刻訛)¶
(作越/駱)便習戰鬭者二千兵以上&KR0076;毒矢利以數發矢¶
　注如雨所中輒死愚以行兵此道最便蓋承藉水利¶
<pb:KR2k0058_SBCK_037-4b>¶
　用爲神捷也盤水又東逕漢興縣山溪之中多生邛¶
　竹桄榔樹樹出麫而夷人資以自給故蜀都賦曰邛¶
　竹縁嶺又曰麫有桄榔盤水北入葉榆水諸葛亮入¶
　南戰于盤東是也¶
入牂柯郡西隨縣北爲西隨水又東出進桑闗¶
　進桑縣牂柯之南部都尉治也水上有闗故曰進桑¶
　闗也故馬援言從　泠水道出進桑王國至益州賁¶
　古縣轉輸通利蓋兵車資運所由矣自西隨至交趾¶
　崇山接險水路三千里葉榆水又東南絶温水而東¶
<pb:KR2k0058_SBCK_037-5a>¶
　南注于交趾¶
過交趾　泠縣北分爲五水絡交趾郡中至南界復合¶
爲三水(案南近刻/訛作東)東入海¶
　尚書大傳曰堯南撫交趾于禹貢荆州之南垂幽荒¶
　之外故越也周禮南八蠻雕題交趾有不粒食者焉¶
　春秋不見于傳不通于華夏在海島人民鳥語秦始¶
　皇開越嶺南立蒼梧南海交趾象郡漢武帝元鼎二¶
　年始并百越啓七郡于是乃置交趾刺史以督領之¶
　初治廣信所以獨不稱州時又建朔方明已始開北¶
<pb:KR2k0058_SBCK_037-5b>¶
　垂(案明近刻/訛作郡)遂辟交趾于南爲子孫基址也　泠縣¶
　漢武帝元鼎六年開都尉治交州外域記曰(案州近/刻訛作)¶
(郡)越王令二使者典主交趾九真二郡民後漢遣伏¶
　波将軍路博徳討越王路将軍到合浦越王令二使¶
　者齎牛百頭酒千鍾及二郡民户口簿詣路将軍乃¶
　拜二使者爲交趾九真太守(案此下近/刻衍主字)諸雒将主民¶
　如故交趾郡及州本治于此也州名爲交州後朱䳒¶
　雒将子名詩索　泠雒将女名徴側爲妻側爲人有¶
　膽勇将詩起賊(案詩近刻/訛作妻)攻破州郡服諸雒将皆屬¶
<pb:KR2k0058_SBCK_037-6a>¶
　徴側爲王治　泠縣復交趾九真二郡民二嵗調賦¶
(案復近刻/訛作得)後漢遣伏波将軍馬援將兵討側詩走入¶
　金溪究三嵗乃得爾時西蜀竝遣兵共討側等悉定¶
　郡縣爲令長也山多大蛇名曰髯蛇長十丈圍七八¶
　尺常在樹上伺鹿獸鹿獸過便低頭繞之有頃鹿死¶
　先濡令濕訖便吞頭角骨皆鑽皮出山夷始見蛇不¶
　動時便以大竹籖籖蛇頭至尾殺而食之以爲珍異¶
　故楊氏南裔異物志曰髯惟大蛇旣洪且長采色駮¶
　犖其文錦章食豕吞鹿腴成養創賓享嘉宴是豆是¶
<pb:KR2k0058_SBCK_037-6b>¶
　觴言其養創之時肪腴甚肥搏之以婦人衣投之則¶
　蟠而不起走便可得也北二水(案北近刻/訛作此)左水東北¶
　逕望海縣南建武十九年馬援征徴側置又東逕龍¶
　淵縣北又東合南水水自　泠縣東逕封溪縣北交¶
　州外域記曰交趾昔未有郡縣之時土地有雒田其¶
　田從潮水上下民墾食其田因名爲雒民設雒王雒¶
　侯主諸郡縣縣多爲雒将雒将銅印青綬後蜀王子¶
　將兵三萬來討雒王雒侯服諸雒将蜀王子因稱爲¶
　安陽王後南越王尉佗舉衆攻安陽王安陽王有神¶
<pb:KR2k0058_SBCK_037-7a>¶
　人名臯通下輔佐爲安陽王治神弩一張一發殺三¶
　百人南越王知不可戰却軍住武寕縣按晋太康記¶
　縣屬交趾越遣太子名始降服安陽王稱臣事之安¶
　陽王不知通神人遇之無道通便去語王曰能持此¶
　弩王天下不能持此弩者亡天下通去安陽王有女¶
　名曰媚珠(案媚近刻/訛作眉)見始端正珠與始交通始問珠¶
　令取父弩視之始見弩便盗以鋸截弩訖便逃歸報¶
　南越王(案近刻脱/南字下同)南越進兵攻之安陽王發弩弩折¶
　遂敗安陽王下船逕出于海今平道縣後王宫城見¶
<pb:KR2k0058_SBCK_037-7b>¶
　有故處晉太康地記縣屬交趾越遂服諸雒将馬援¶
　以西南治逺路逕千里分置斯縣治城郭穿渠通導¶
　漑灌以利其民縣有猩猩獸形若黄狗又状貆㹠人¶
　面頭顔端正善與人言音聲麗妙如婦人好女對語¶
　交言聞之無不酸楚其肉甘美可以斷榖窮年不厭¶
　又東逕浪泊馬援以其地髙自西里進屯此又東逕¶
　龍淵縣故城南又東左合北水(案北近刻/訛作此)建安二十¶
　三年立州之始蛟龍蟠編于南北二津(案于下近/刻衍水字)故¶
　改龍淵以龍編爲名也盧循之冦交州也交州刺史¶
<pb:KR2k0058_SBCK_037-8a>¶
　杜慧度(案慧近刻/作恵下同)率水歩晨出南津以火箭攻之燒¶
　其船艦一時潰散循亦中矢赴水而死(案水近刻/訛作火)于¶
　是斬之傳首京師慧度以斬循勲封龍編侯劉欣期¶
　交州記曰龍編縣功曹左飛曾化爲虎數月還作吏¶
　旣言其化亦化無不在牛哀易虎不識厥兄當其革¶
　状安知其譌變哉其水又東逕曲易縣東流注于泿¶
　鬱經言于郡東界復合爲三水此其二也(案二近刻/訛作一)¶
　其次一水東逕封溪縣南又西南逕西于縣南又東¶
　逕羸&KR1454;縣北又東逕北帶縣南又東逕稽徐縣涇水¶
<pb:KR2k0058_SBCK_037-8b>¶
　注之水出龍編縣髙山東南流入稽徐縣注于中水¶
　中水又東逕羸&KR1454;縣南交州外域記曰縣本交趾郡¶
　治也(案縣本近刻/訛作本縣)林邑記曰自交趾南行(案記曰下/近刻有縣)¶
(本二字/係衍文)都官塞浦出焉其水自縣東逕安定縣北帶¶
　長江江中有越王所鑄銅船潮水退時人有見之者¶
　其水又東流隔水有泥黎城言阿育王所築也又東¶
　南合南水南水又東南(案近刻/訛作北)逕九徳郡北交州外¶
　域記曰交趾郡界有扶嚴究在郡之北隔渡一江卽¶
　是水也江水對交趾朱䳒縣又東逕浦陽縣北又東¶
<pb:KR2k0058_SBCK_037-9a>¶
　逕無切縣北建武十九年九月馬援上言臣謹與交¶
　趾精兵萬二千人與大兵合二萬人船車大小二于¶
　艘自入交趾于今爲盛十月援南入九真至無切縣¶
　賊渠降進入餘發渠帥朱伯棄郡亡入深林巨藪犀¶
　象所聚羊牛數千頭(案羊近/刻作群)時見象數十百爲羣援¶
　又分兵入無編縣王莽之九真亭至居風縣帥不降¶
　竝斬級數十百九真乃靖其水又東逕句漏縣縣𢃄¶
　江水江水對安定縣林邑記所謂外越安定紀粟者¶
　也(案安定下近/刻衍縣字)縣江中有潛牛形似水牛上岸鬭角¶
<pb:KR2k0058_SBCK_037-9b>¶
　軟還入江水角堅復出又東與北水合又東注鬱亂¶
　流而逝矣此其三也平撮通稱同歸鬱海故經有入¶
　海之文矣¶
夷水出巴郡魚復縣江¶
　夷水卽佷山淸江也水色淸照十丈分沙石(案近刻/脱石字)¶
　蜀人見其澄淸因名淸江也昔廪君浮土舟于夷水¶
　據捍闗而王巴是以法孝直有言魚復捍闗臨江據¶
　水寔益州禍福之門夷水又東逕建平沙渠縣(案近/刻脱)¶
(渠/字)縣有巫城水南岸山道五百里(案水字近刻/訛在南岸下)其水¶
<pb:KR2k0058_SBCK_037-10a>¶
　歴縣東出焉¶
東南過佷山縣南¶
　夷水自沙渠縣入(案近刻訛/作入縣)水流淺狹裁得通船東¶
　逕難留城南城卽山也獨立峻絶西面上里餘得石¶
　穴把火行百許歩得二大石磧竝立穴中相去一丈¶
　俗名隂陽石隂石常濕陽石常燥每水旱不調居民¶
　作威儀服飾徃入穴中旱則鞭隂石應時雨多雨則¶
　鞭陽石俄而天晴相承所説往往有效但捉鞭者不¶
　夀人頗惡之故不爲也東北面又有石室可容數百¶
<pb:KR2k0058_SBCK_037-10b>¶
　人每亂民入室避賊無可攻理因名難留城也昔巴¶
　蠻有五姓未有君長俱事&KR0294;神乃共擲劔于石穴約¶
　能中者奉以爲君(案奉近刻/訛作舉)巴氏子務相乃中之又¶
　令各乘土舟約浮者當以爲君惟務相獨浮因共立¶
　之是爲廪君乃乘土舟從夷水下至鹽陽鹽水有神¶
　女謂廪君曰此地廣大魚鹽所出願留共居廪君不¶
　許鹽神暮輒來㝛旦化爲蟲羣飛蔽日天地晦暝積¶
　十餘日廪君因伺便射殺之天乃開明廪君乘土舟¶
　下及夷城夷城石岸險曲其水亦曲廪君望之而歎¶
<pb:KR2k0058_SBCK_037-11a>¶
　山崖爲崩廪君登之上有平石方二丈五尺因立城¶
　其傍而居之四姓臣之死精魂化而爲白虎故巴氏¶
　以虎飲人血遂以人祀鹽水卽夷水也又有鹽石卽¶
　陽石也(案卽下近/刻衍鹽字)盛𢎞之以是推之疑卽廪君所射¶
　鹽神處也将知隂石是對陽石立名矣(案知下近/刻衍是字)事¶
　旣鴻古難爲明徴夷水又東逕石室在層巖之上石¶
　室南向水出其下懸崖千仭自水上徑望見(案徑近/刻訛作)¶
(逕)每有陟山嶺者扳木側足而行莫知其誰村人駱¶
　都小時到此室邊採蜜見一仙人坐石牀上見都凝¶
<pb:KR2k0058_SBCK_037-11b>¶
　矚不轉都還招村人重往則不復見郷人今名爲仙¶
　人室袁山松云都孫息尚存(案息近/刻作昔)夷水又東與温¶
　泉三水合大溪南北夾岸有温泉對注夏煖冬熱上¶
　常有霧氣瘍痍百病(案痍近/刻作疾)浴者多愈父老傳此泉¶
　先出鹽于今水有鹽氣夷水有鹽水之名此亦其一¶
　也夷水又東逕佷山縣故城南縣卽山名也孟康曰¶
　音恒出藥草恒山今世以銀爲音也舊武陵之屬縣¶
　南一里卽淸江東注矣南對長楊溪溪水西南潛穴¶
　穴在射堂村東六七里谷中有石穴淸泉潰流三十¶
<pb:KR2k0058_SBCK_037-12a>¶
　許歩復入穴即長楊之源也水中有神魚大者二尺¶
　小者一尺居民釣魚先陳所須多少拜而請之拜訖¶
　投鉤餌(案鉤近刻/訛作釣)得魚過數者水輒波湧暴風卒起¶
　樹木摧折水側生異花路人欲摘者皆當先請不得¶
　輒取(案輒近/刻作扳)水源東北之風井山廻曲有異勢穴口¶
　大如盆袁山松云夏則風出冬則風入春秋分則静¶
　余徃觀之其時四月中去穴數丈須臾寒飄卒至(案/飄)¶
(近刻/作慓)六月中尤不可當往人有冬過者置笠穴中風¶
　吸之經月還歩楊溪得其笠則知潛通矣其水重源¶
<pb:KR2k0058_SBCK_037-12b>¶
　顯發北流注于夷水此水淸泠甚于大溪縱暑伏之¶
　辰尚無能澡其津流也縣北十餘里有神穴平居無¶
　水時有渇者誠啓請乞輒得水或戲求者水終不出¶
　縣東十許里至平樂村又有石穴出清泉中有潛龍¶
　每至大旱平樂左近村居(案平樂下近/刻衍村字)輦草穢著穴¶
　中龍怒須臾水出蕩其草穢傍側之田皆得澆灌從¶
　平樂順流五六里東亭村北山甚髙峻上合下空空¶
　竅東西廣二丈許起髙如屋(案竅近刻作徼/起髙作髙起)中有石¶
　牀(案近刻/訛作林)甚整頓傍生野韭人徃乞者神許則風吹¶
<pb:KR2k0058_SBCK_037-13a>¶
　别分隨偃而輸不得過越不偃而輸輒凶往觀者去¶
　時特平暨處自然恭肅矣¶
又東過夷道縣北¶
　夷水又東逕虎灘岸石有虎像故因以名灘也夷水¶
　又東逕釡瀬其石大者如釡小者如刁斗形色亂真¶
　惟實中耳(案惟實近刻/訛作雜石)夷水又東北有水注之其源¶
　百里與丹水出西南望州山山形竦峻峰秀甚髙東¶
　北白巖壁立西南小演通行登其頂平可有三畮許¶
　上有故城城中有水登城望見一州之境故名望州¶
<pb:KR2k0058_SBCK_037-13b>¶
　山俗語訛今名武鍾山山根東有湧泉成溪卽丹水¶
　所發也下注丹水天隂欲雨輒有赤氣故名曰丹水¶
　矣丹水又逕亭下有石穴甚深未嘗測其逺近穴中¶
　蝙蝠大如鳥多倒懸(案近刻訛作大/者悉多倒懸)𤣥中記曰蝙蝠¶
　百嵗者倒懸得而服之使人神仙穴口有泉冬溫夏¶
　冷秋則入藏春則出遊(案二語言魚之出/入此上當有脱文)民至秋闌¶
　斷水口得魚大者長四五尺骨軟肉美異于餘魚丹¶
　水又逕其下積而爲淵淵有神龍每旱村人以芮草¶
　投淵上流魚則多死龍怒當時大雨丹水又東北流¶
<pb:KR2k0058_SBCK_037-14a>¶
　兩岸石上有虎跡甚多或深或淺皆悉成就自然咸¶
　非人工丹水又北注于夷水水色淸澈與大溪同夷¶
　水又東北逕夷道縣北而東注¶
東入于江¶
　夷水又逕宜都北東入大江有涇渭之比亦謂之佷¶
　山北溪水所經皆石山略無土岸其水虛映俯視遊¶
　魚如乗空也淺處多五色石冬夏激素飛淸傍多茂¶
　木空岫静夜聽之恒有淸響百鳥翔禽哀鳴相和巡¶
　頽浪者不覺疲而忘歸矣¶
<pb:KR2k0058_SBCK_037-14b>¶
油水出武陵孱陵縣西界¶
　縣有白石山油水所出東逕其縣西與洈水合水出¶
　髙城縣洈山東逕其縣下東至孱陵縣入油水也¶
東過其縣北(案此五字近刻/接上經西界下)¶
　縣治故城王莽更名孱陸也(案陸近刻/訛作陵)劉備孫夫人¶
　權妹也又更脩之其城背油向澤(案此注近刻與/上注連爲一節)¶
又東北入于江¶
　油水自孱陵縣之東北逕公安縣西又北流注于大¶
　江¶
<pb:KR2k0058_SBCK_037-15a>¶
澧水出武陵充縣西歴山東過其縣南¶
　澧水自縣東逕臨澧零陽二縣故界水之南岸白石¶
　雙立厥狀類人髙各三十丈周四十丈古老傳言昔¶
　充縣尉與零陽尉共論封境因相傷害化而爲石東¶
　標零陽西掲充縣充縣廢省(案近刻脱/充縣二字)臨澧卽其地¶
　縣卽充縣之故治(案近刻訛作縣/臨封縣之故治)臨側澧水故爲縣¶
　名(案故近/刻作卽)晋太康四年置澧水又東茹水注之水出¶
　龍茹山水色淸澈漏石分沙莊辛説楚襄王所謂飲¶
　茹溪之流者也茹水東注澧水(案注近刻/訛作流)¶
<pb:KR2k0058_SBCK_037-15b>¶
又東過零陽縣之北¶
　澧水東與溫泉水㑹水發北山石穴中長三十丈冬¶
　夏沸湧常若湯焉溫水南流注于澧水澧水又東合¶
　零溪水源南出零陽之山歴溪北注澧水澧水又東¶
　九渡水注之水南出九渡山山下有溪又以九渡爲¶
　名山獸咸飲此水而逕越他津皆不飲之九渡水北¶
　逕仙人樓下傍有石形極方峭世名之爲仙樓水自¶
　下歴溪曲折逶迆傾注行者間闗每所褰泝山水之¶
　號蓋亦因事生焉九渡水又北流注于澧水澧水又¶
<pb:KR2k0058_SBCK_037-16a>¶
　東婁水入焉水源出巴東界東逕天門郡婁中縣北¶
　又東逕零陽縣注于澧水澧水又東逕零陽縣南縣¶
　卽零溪以著稱矣(案縣卽近刻/訛作藴郡)澧水又逕渫陽縣(案/渫)¶
(近刻訛作/澧脱陽字)右㑹渫水(案近刻重/一渫字)水出建平郡東逕渫¶
　陽縣南晋太康中置渫水又左合黄水黄水出零陽¶
　縣西北連巫山溪出雄黄頗有神異採常以冬月祭¶
　祀鑿石深數丈方得佳黄故溪水取名焉黄水北流¶
　注于渫水渫水又東注澧水謂之渫口澧水又東逕¶
　澧陽縣南南臨澧水晋太康四年立天門郡治也吴¶
<pb:KR2k0058_SBCK_037-16b>¶
　永安六年武陵郡嵩梁山(案郡下近/刻衍有字)髙峰孤竦素壁¶
　千尋望之苕亭有似香爐其山洞開𤣥朗如門髙三¶
　百丈廣二百丈門角上各生一竹倒垂下拂謂之天¶
　帚(案近刻脱/此十五字)孫休以爲嘉祥分武陵置天門郡澧水¶
　又東歴層歩山髙秀特出山下有峭澗泉流所發南¶
　流注于澧水¶
又東過作唐縣北¶
　作唐縣後漢分孱陵縣置澧水入縣左合涔水水出¶
　西北天門郡界南流逕涔坪屯(案坪近刻/訛作評)屯堨涔水¶
<pb:KR2k0058_SBCK_037-17a>¶
　漑田數千頃又東南流注于澧水澧水又東澹水出¶
　焉澧水又南逕故郡城東東轉逕作唐縣南澧水又¶
　東逕南安縣南(案南安近刻/訛作安南)晋太康元年分孱陵立¶
　澹水注之水上承澧水于作唐縣東逕其縣北又東¶
　注于澧謂之澹口王仲宣贈士孫文始詩曰(案近刻/脱士字)¶
　悠悠澹澧者也澧水又東與赤沙湖水㑹湖水北通¶
　江而南注澧謂之沙口(案沙口近刻/訛作決口)澧水又東南注¶
　于沅水曰澧口蓋其枝瀆耳離騷曰沅有芷兮澧有¶
　蘭¶
<pb:KR2k0058_SBCK_037-17b>¶
又東至長沙下雋縣西北東入于江¶
　澧水流注于洞庭湖俗謂之曰澧江口也¶
沅水出牂柯且蘭縣爲旁溝水又東至鐔成縣爲沅水¶
東過無陽縣¶
　無水出故且蘭南流至無陽故縣縣對無水(案近刻/脱一縣)¶
(字)因以氏縣無水又東南入沅謂之無口沅水東逕¶
　無陽縣南臨運水水源出東南岸許山西北逕其縣¶
　南流注于熊溪熊溪南帶移山山本在水北夕中風¶
　雨旦而山移水南故山以移爲名蓋亦蒼梧郁州東¶
<pb:KR2k0058_SBCK_037-18a>¶
　武怪山之類也(案亦近刻訛作以東/武怪山訛作佐山)熊溪下注沅水¶
　沅水又東逕辰陽縣縣有龍溪水南出于龍嶠之山¶
　北流入于沅沅水又東(案近刻脱一沅字/又東訛作又一)滏水注之¶
　水南出扶陽之山北流㑹于沅沅水又東與序溪合¶
　水出武陵郡義陵縣鄜梁山(案武近刻/訛作義)西北流逕義¶
　陵縣王莽之建平縣也治序溪其城劉備之秭歸馬¶
　良出五溪(案馬近刻訛/作焉脱良字)綏撫蠻夷良率諸蠻所築也¶
(案良近刻/訛作亮)所治序溪最爲沃壤良田數百頃特宜稻¶
　脩作無廢又西北入于沅沅水又東合漵水水導源¶
<pb:KR2k0058_SBCK_037-18b>¶
　漵溪(案漵近刻/訛作柱)北流注沅沅水又東逕辰陽縣南東¶
　合辰水水出縣三山谷東南流獨母水注之水源南¶
　出龍門山歴獨母溪北入辰水辰水又逕其縣北舊¶
　治在辰水之陽故卽名焉楚辭所謂夕㝛辰陽者也¶
　王莽更名㑹亭矣辰水又右㑹沅水名之爲辰溪口¶
　武陵有五溪謂雄溪樠溪無溪酉溪(案樠溪下近刻/衍力溪二字)¶
　辰溪其一焉夾溪悉是蠻左所居(案左下近/刻衍右字)故謂此¶
　蠻五溪蠻也水又逕沅陵縣西有武溪源出武山與¶
　酉陽分山水源石上有盤瓠跡猶存矣盤瓠者髙辛¶
<pb:KR2k0058_SBCK_037-19a>¶
　氏之畜狗也其毛五色髙辛氏患犬戎之暴乃募天¶
　下有能得犬戎之将軍吴将軍頭者妻以少女下令¶
　之後盤瓠遂銜吴将軍之首于闕下帝大喜未知所¶
　報女聞之以爲信不可違請行乃以配之盤瓠負女¶
　入南山(案女近刻/訛作妻)上石室中所處險絶人跡不至帝¶
　悲思之遣使不得進經二年生六男六女盤瓠死因¶
　自相夫妻織績木皮染以草實好五色衣裁製皆有¶
　尾(案製近刻/訛作置)其母白帝賜以名山其後滋蔓號曰蠻¶
　夷今武陵郡夷卽盤瓠之種落也其狗皮毛嫡孫世¶
<pb:KR2k0058_SBCK_037-19b>¶
　寳録之武水南流注于沅沅水又東施水注之水南¶
　出施山溪源有陽欺崖崖色純素望同積雪下有二¶
　石室(案近刻/脱室字)先有人居處其間細泉輕流望川競注¶
　故不可得以言也(案近刻/脱得字)施水北流㑹于沅沅水又¶
　東逕沅陵縣北漢故頃侯吴陽之邑也王莽改曰沅¶
　陸縣北枕沅水沅水又東逕縣故治北移縣治縣之¶
　舊城置都尉府因岡傍阿勢盡川陸臨沅對酉二川¶
　之交㑹也酉水導源益州巴郡臨江縣故武陵之充¶
　縣酉源山東南流逕無陽故縣南又東逕遷陵故縣¶
<pb:KR2k0058_SBCK_037-20a>¶
　界與西郷溪合卽延江之枝津更始之下流謂之西¶
　鄉溪口酉水又東逕遷陵縣故城北(案近刻重/一城字)王莽¶
　更名曰遷陸也酉水東逕酉陽故縣南縣故酉陵也¶
　酉水又東逕沅陵縣北又東南逕潘承明壘西承明¶
　討五溪蠻營軍所築也其城跨山枕谷酉水又南注¶
　沅水闞駰謂之受水其水所決入名曰酉口沅水又¶
　逕寳應明城側應明以元嘉初伐蠻所築也沅水又¶
　東(案又下近/刻衍合字)溪水南出茗山山深廻險人獸阻絶溪¶
　水北㵼沅川(案近刻川/下衍水字)沅水又東與諸魚溪水合水¶
<pb:KR2k0058_SBCK_037-20b>¶
　北出諸魚山山與天門郡之澧陽縣分嶺溪水南流¶
　㑹于沅(案溪水下近/刻衍合字)沅水又東夷水入焉水南出夷¶
　山北流注沅夷山東接壺頭山山髙一百里廣圓三¶
　百里山下水際有新息侯馬援征武溪蠻停軍處壺¶
　頭徑曲多險其中紆折千灘援就壺頭希效早成道¶
　遇瘴毒終沒于此忠公獲謗信可悲矣劉澄之曰沅¶
　水自壺頭枝分跨三十三渡逕交趾龍編縣東北入¶
　于海脈水尋梁乃非闗究但古人許以傳疑聊書所¶
　聞耳¶
<pb:KR2k0058_SBCK_037-21a>¶
又東北過臨沅縣南¶
　臨沅縣與沅南縣分水沅南縣西有夷望山孤竦中¶
　流浮險四絶昔有蠻民避寇居之故謂之夷望也(案/近)¶
(刻脱/之字)南有夷望溪水南出重山逺注沅沅水又東得¶
　闗下山東𢃄闗溪瀉注沅瀆沅水又東歴臨沅縣西¶
　爲明月池白璧灣灣狀半月淸潭鏡澈上則風籟空¶
　傳下則泉響不斷行者莫不擁檝嬉游徘徊愛玩沅¶
　水又東歴三石澗鼎足均跱秀若削成其側茂竹便¶
　娟致可玩也又東帶緑蘿山緑蘿䝉羃頽巖臨水寔¶
<pb:KR2k0058_SBCK_037-21b>¶
　釣渚漁詠之勝地其迭響若鍾音信爲神仙之所居¶
　沅水又東逕平山西南臨沅水寒松上䕃淸泉下注¶
　栖託者不能自絶于其側沅水又東逕臨沅縣南縣¶
　南臨沅水因以爲名王莽更之曰監沅也縣南有晋¶
　徴士漢夀人襲𤣥之墓(案人近刻訛作/詩襲訛作龔)銘太元中車¶
　武子立縣治武陵郡下本楚之黔中郡矣秦昭襄王¶
　二十七年使司馬錯以隴蜀軍攻楚楚割漢北與秦¶
(案近刻脱/一楚字)至三十年秦又取楚巫黔及江南地(案近/刻脱)¶
(秦/字)以爲黔中郡漢髙祖二年割黔中故治爲武陵郡¶
<pb:KR2k0058_SBCK_037-22a>¶
　王莽更之曰建平也南對沅南縣後漢建武中所置¶
　也縣在沅水之隂因以沅南爲名縣治故城昔馬援¶
　討臨鄉所築也沅水又東歴小灣謂之枉渚渚東里¶
　許便得枉人山山西𢃄脩溪一百餘里(案脩近刻/訛作循)茂¶
　竹便娟披溪䕃渚長川逕引逺注于沅沅水又東入¶
　龍陽縣有澹水出漢夀縣西楊山南流東折逕其縣¶
　南縣治索城卽索縣之故城也漢順帝陽嘉中改從¶
　今名闞駰以爲興水所出東入沅而是水又東歴諸¶
　湖方南注沅亦曰漸水也水所入之處謂之鼎口沅¶
<pb:KR2k0058_SBCK_037-22b>¶
　水又東歴龍陽縣之汜洲洲長二十里吴丹楊太守¶
　李衡(案楊近刻/訛作陽)植柑于其上臨死勑其子曰吾州里¶
　有木奴千頭(案州近刻/訛作洲)不責衣食嵗絹千匹太史公¶
　曰江陵千樹橘可當封君此之謂矣吴末衡柑成嵗¶
　絹千匹今洲上猶有陳根餘枿蓋其遺也沅水又東¶
　逕龍陽縣北城側沅水沅水又東合夀溪内通大溪¶
　口有木連理根各一岸而凌空交合其上承諸湖下¶
　注沅水¶
又東至長沙下雋縣西北入于江¶
<pb:KR2k0058_SBCK_037-23a>¶
　沅水下注洞庭湖方㑹于江¶
泿水出武陵鐔成縣北界沅水谷(案成近刻訛/作城下同)¶
　山海經曰禱過之山泿水出焉而南流注于海是也¶
南至鬱林潭中縣與鄰水合¶
　水出無陽縣縣故鐔成也晋義熙中改從今名俗謂¶
　之移溪溪水南歴潭中注于泿水¶
又東至蒼梧猛陵縣爲鬱溪又東至髙要縣爲大水¶
　鬱水出鬱林之阿林縣(案近刻/脱出字)東逕猛陵縣猛陵縣¶
　在廣信之西南王莽之猛陸也泿水于縣左合鬱溪¶
<pb:KR2k0058_SBCK_037-23b>¶
　亂流逕廣信縣地理志蒼梧郡治武帝元鼎六年開¶
　王莽之新廣郡縣曰廣信亭王氏交廣春秋曰元封¶
　五年交州自羸&KR1454;縣移治于此建安十六年吳遣臨¶
　淮歩騭爲交州刺史将武吏四百人之交州道路不¶
　通蒼梧太守長沙吳巨(案近刻訛/作臣下同)擁衆五千騭有疑¶
　于巨先使諭巨巨迎之于零陵遂得進州巨旣納騭¶
　而後有悔騭以兵少恐不存立巨有都督區景勇畧¶
　與巨同士爲用騭惡之隂使人請巨巨徃告景勿詣¶
　騭騭請不已景又徃乃于廳事前中庭俱斬以首徇¶
<pb:KR2k0058_SBCK_037-24a>¶
　衆卽此也鬱水又逕髙要縣晋書地理志曰縣東去¶
　郡五百里刺史夏避毒徙縣水居也縣有鵠奔亭廣¶
　信蘇施妻始珠鬼訟于交州刺史何敞處事與斄亭¶
　女鬼同(案斄邰古字通原本及近刻竝訛作/釐亭今改正斄亭事詳渭水注内)王氏交¶
　廣春秋曰步騭殺吳巨區景使嚴舟船合兵二萬下¶
　取南海蒼梧人衡毅錢博㝛巨部伍興軍逆騭于蒼¶
　梧髙要峽口兩軍相逢于是遂交戰毅與衆投水死¶
　者千有餘人¶
又東至南海番禺縣西分爲二其一南入于海¶
<pb:KR2k0058_SBCK_037-24b>¶
　鬱水分泿南注¶
其一又東過縣東南入于海¶
　泿水東别逕番禺山海經謂之賁禺者也交州治中¶
　合浦姚文式問云何以名爲番禺答曰南海郡昔治¶
　在今州城中與番禺縣連接今入城東南偏有水坈¶
　陵城倚其上聞此縣人名之爲番山縣名番禺儻謂¶
　番山之禺也漢書所謂浮牂柯下離津同㑹番禺蓋¶
　乘斯水而入越也(案而近刻/訛作西)秦并天下略定揚越(案/揚)¶
(近刻訛/作楊)置東南一尉西北一候開南海以謫徙民至¶
<pb:KR2k0058_SBCK_037-25a>¶
　二世時南海尉任囂召龍川令趙佗曰聞陳勝作亂¶
　豪傑叛秦吾欲起兵阻絶新道番禺負險可以爲國¶
　㑹病綿篤無人與言故召公來告以大謀囂卒佗行¶
　南海尉事則拒闗門設守以法誅秦所置吏以其黨¶
　爲守自立爲王髙帝定天下使陸賈就立佗爲南越¶
　王(案近刻/脱南字)剖符通使至武帝元鼎五年遣伏波将軍¶
　路博徳等攻南越王五世九十二嵗而亡以其地爲¶
　南海蒼梧鬱林合浦交趾九真日南也建安中吳遣¶
　步騭爲交州騭到南海見土地形勢觀尉佗舊治處¶
<pb:KR2k0058_SBCK_037-25b>¶
　負山𢃄海博敞渺目髙則桑土下則沃衍林麓鳥獸¶
　于何不有海怪魚鼈黿鼉鮮鰐珍怪異物千種萬類¶
　不可勝記佗因岡作臺北面朝漢圓基千步直峭百¶
　丈頂上三畮復道迴環逶迆曲折朔望升拜名曰朝¶
　臺前後刺史郡守遷除新至未嘗不乗車升履于焉¶
　逍遥騭登髙逺望覩巨海之浩茫觀原藪之殷阜乃¶
　曰斯誠海島膏腴之地宜爲都邑建安二十二年遷¶
　州番禺築立城郭綏和百越遂用寜集交州治中姚¶
　文式問答云朝臺在州城東北三十里裴淵廣州記¶
<pb:KR2k0058_SBCK_037-26a>¶
　曰城北有尉佗墓墓後有大岡謂之馬鞍岡秦時占¶
　氣者言南方有天子氣始皇發民鑿破此岡地中出¶
　血今鑿處猶存以状取目故岡受厥稱焉王氏交廣¶
　春秋曰越王趙佗生有奉制稱藩之節死有秘奥神¶
　密之墓佗之葬也因山爲墳其壠塋可謂奢大葬積¶
　珍玩吳時遣使發掘其墓求索棺柩鑿山破石費日¶
　損力卒無所獲佗雖奢僭慎終其身乃令後人不知¶
　其處有似松喬遷景牧豎固無所殘矣鄧徳明南康¶
　記曰昔有盧耽仕州爲治中少棲仙術善解雲飛每¶
<pb:KR2k0058_SBCK_037-26b>¶
　夕輒凌虚歸家曉則還州嘗于元㑹至朝不及朝列¶
　化爲白鵠至闕前(案闕近刻/訛作閣)迴翔欲下威儀以石擲¶
　之得一隻履耽驚還就列内外左右莫不駭異時步¶
　騭爲廣州意甚惡之便以状列聞遂至誅滅廣州記¶
　稱吳平晋滕脩(案近刻訛/作盧循)爲刺史脩鄉人語脩鰕鬚¶
　長一赤(案古字尺/通用赤)脩責以爲虚(案責字近刻/訛在虚字下)其人乃¶
　至東海取鰕鬚長四赤速送示脩脩始服謝(案服近/刻訛作)¶
(復)厚爲遣其一水南入者鬱川分派逕四㑹入海也¶
　其一卽川東别逕番禺城下漢書所謂浮牂柯下離¶
<pb:KR2k0058_SBCK_037-27a>¶
　津同㑹番禺蓋乗斯水而入于越也泿水又東逕懐¶
　化縣入于海水有䱜魚裴淵廣州記曰䱜魚長二丈¶
　大數圍皮皆鑢物生子子小隨母覛食驚則還入母¶
　腹吳録地理志曰䱜魚子朝索食暮入母腹南越志¶
　曰暮從臍入旦從口出腹裏兩洞腸貯水以養子腸¶
　容二子兩則四焉¶
其餘水又東至龍川爲涅水屈北入員水(案此十六字/原本及近刻)¶
(竝訛入注内連接上下注文今改正考注稱泿水枝津/衍注卽觧其餘水也又稱逕博羅縣西界龍川卽觧東)¶
(至龍川也下經員水又/東南卽承此員水言也)¶
<pb:KR2k0058_SBCK_037-27b>¶
　泿水枝津衍注自番禺東歴增城縣南越志曰縣多¶
　鵕䴊鵕䴊山雞也光采鮮明(訛作色/案采近刻)五色[炫-ㄙ+ㄥ]耀利¶
　距善鬭世以家雞鬭之則可擒也又逕博羅縣西界¶
　龍川左思所謂目龍川而𢃄坰者也趙佗乗此縣而¶
　跨據南越矣¶
員水又東南一千五百里入南海¶
　東歴掲陽縣王莾之南海亭而注于海也¶
水經注卷三十七¶
