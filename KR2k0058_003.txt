# -*- mode: mandoku-view; -*-
#+TITLE: 水經注
#+DATE: 2015-09-10 23:33:55.066955
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB02n0046-003水經注-卷第三.
<pb:KR2k0058_SBCK_003-1a>¶
水經注卷三¶
　　　　　後　魏　酈　道　元　撰¶
　　河水(案二字原本訛在經文又北上/近刻又增河水三三字表目)¶
又北過北地富平縣西¶
　河側有兩山相對水岀其間即上河峽也(案近刻/脱也字)世¶
　謂之為青山峽(案近刻/脱峽字)河水歴峽北注枝分東出河¶
　水又北逕富平縣故城西(案此十一字原本及近刻/竝訛作經今考經舉當時)¶
(郡縣至道元時或廢或徙/注是以目為故城後竝同)秦置北部都尉(案部原本/訛作地據)¶
(漢書/改正)治縣城王莽名郡為威戎縣曰持武(案持近刻/作特漢書)¶
<pb:KR2k0058_SBCK_003-1b>¶
(作/恃)建武中曹鳯字仲理爲北地太守政化尤異黄龍¶
　應于九里谷高岡亭角長三尺大十圍梢至十餘丈¶
　天子嘉之賜帛百匹加秩中二千石河水又北薄骨¶
　律鎮城(案此九字原本及/近刻竝訛作經)在河渚上(案在字上近/刻衍城字)赫¶
　連果城也桑果餘林仍列洲上但語出戎方(案語近/刻訛作)¶
(案云近/諸)不究城名訪諸耆舊咸言故老㝛彥云(刻作言)赫¶
　連之世有駿馬死此取馬色以爲邑號故目城爲白¶
　口騮韻之謬遂仍今稱所未詳也河水又逕典農城¶
　東(案此八字原本及近刻竝/訛作經又下應脱北字)世謂之胡城又北逕上¶
<pb:KR2k0058_SBCK_003-2a>¶
　河城東世謂之漢城薛瓚曰上河在西河富平縣即¶
　此也馮參為上河典農都尉所治也(案漢邊郡置農/都尉主屯田殖)¶
(穀馮參乃農都尉典字衍/典農之名始於建安中)河水又北逕典農城東(案/此)¶
(九字近刻/訛作經)俗名之為吕城皆參所屯以事農甿(案原/本脱)¶
(甿字宋/本有)河水又東北逕亷縣故城東(案此十一字原/本及近刻竝訛)¶
(作/經)王莽之西河亭地理志曰卑移山在西北河水又¶
　北與枝津合(案此八字原本及近刻竝/訛作經北訛在與字下)水受大河東¶
　北逕富平城所在分裂以溉田圃北流入河今無水¶
　爾雅曰灉反入言河決復入者也河之有灉若漢之¶
<pb:KR2k0058_SBCK_003-2b>¶
　有潛也河水又東北逕渾懷障西(案此十字原本及/近刻竝訛作經)¶
　地理志(案志下近/刻衍曰字)渾懷都尉治塞外者也太和初三¶
　齊平徙歴下民居此遂有歴城之名矣(案城近/刻作地)南去¶
　北地三百里(案北地近刻/訛作北城)河水又東北歴石崖山西¶
(案此十字原本及/近刻竝訛作經)去北地五百里(案北地近刻/訛作北城)山石¶
　之上自然有文盡若虎馬之狀(案虎太平御覽引/作獸近刻訛作戰)粲¶
　然成著類似圖焉故亦謂之畫石山也¶
又北過朔方臨戎縣西¶
　河水東北逕三封縣故城東漢武帝元狩三年置十¶
<pb:KR2k0058_SBCK_003-3a>¶
　三州志曰在臨戎縣西百四十里(案四近/刻作三)河水又北¶
　逕臨戎縣故城西(案此十一字/近刻訛作經)元朔五年立舊朔方¶
　郡治王莽之所謂推武也(案河水又北至此共二/十九字原本脱近刻有)河¶
　水又北有枝渠東出謂之銅口東逕沃野縣故城南¶
(案此二十一字原本/及近刻竝訛作經)漢武帝元狩三年立王莽之綏¶
　武也枝渠東注以溉田所謂智通在我矣河水又北¶
　屈而為南河出焉河水又北迆西溢於窳渾縣故城¶
　東(案此二十五字原本/及近刻竝訛作經)漢武帝元朔二年開朔方郡¶
　縣即西部都尉治(案縣即二字近刻/訛作治又有三字)有道自縣西北¶
<pb:KR2k0058_SBCK_003-3b>¶
　出雞鹿塞王莽更郡曰溝搜縣曰極武其水積而為¶
　屠申澤澤東西百二十里故地理志曰屠申澤在縣¶
　東即是澤也闞駰謂之窳渾澤矣(案近刻/脱窳字)¶
屈從縣北東流(案近刻脱東字此句原本及近刻竝誤/入注内接謂之渾澤矣下今考文義乃)¶
(承上經臨戎縣/非注文體例)¶
　河水又屈而東流為北河(案此十字原本及近刻竝/訛作經今考其脈絡乃承)¶
(上注屈而為南河/又北迆西之文)漢武帝元朔二年大將軍衛青絶¶
　梓嶺梁北河是也(案此二十字原本及近刻竝訛在/後王莽之監河也下至河目縣西)¶
(案此五字原本及近刻/上)東逕高闕南(竝訛作經接為北河下)史記趙武靈¶
<pb:KR2k0058_SBCK_003-4a>¶
　王既襲胡服自代並隂山下至高闕為塞山下有長¶
　城長城之際連山刺天其山中斷兩岸雙闕善能雲¶
　舉望若闕焉即狀表目(案即近刻/訛作節)故有高闕之名也¶
　自闕北出荒中闕口有城跨山結局謂之高闕戍自¶
　古迄今(案自近/刻作上)常置重捍以防塞道漢元朔四年衛¶
　青將十萬人敗右賢王于高闕即此處也河水又東¶
　逕臨河縣故城北漢武帝元朔三年封代恭王子劉¶
　賢為侯國王莽之監河也¶
至河目縣西(案此五字原本及近刻竝誤/入注内接梁北河是也下)¶
<pb:KR2k0058_SBCK_003-4b>¶
　河水自臨河縣東逕陽山南(案此十一字原本及近/刻竝訛作經今考文義)¶
(乃承上注/文臨河縣)漢書注曰陽山在河北指此山也東流逕¶
　石跡阜西是阜破石之文悉有鹿馬之跡故納斯稱¶
　焉(案近刻作故/斯阜納稱焉)南屈逕河目縣在北假中(案近刻在/訛作左脱)¶
(中/字)地名也(案此三字亦/注内之小注)自高闕以東夾山帯河陽山¶
　以往(案近刻作去朱謀/㙔云宋本作西)皆北假也史記曰秦使䝉恬¶
　將十萬人北擊胡度河取高闕據陽山北假中是也¶
　北河又南合南河南河上承西河(案近刻脱/南河二字)東逕臨¶
　戎縣故城北又東逕臨河縣南又東逕廣牧縣故城¶
<pb:KR2k0058_SBCK_003-5a>¶
　北東部都尉治(案東上近/刻衍有字)王莽之鹽官也逕流二百¶
　許里東㑹于河河水又南逕馬隂山西(案此九字原/本及近刻竝)¶
(訛作經南/近刻作東)漢書音義曰陽山在河北隂山在河南謂¶
　是山也而即實不在河南史記音義曰五原安陽縣¶
　北有馬隂山今山在縣北言隂山在河南又𫝊疑之¶
　非也余按南河北河及安陽縣以南悉沙阜耳無佗¶
　異山故廣志曰朔方郡北移沙七所而無山以擬之¶
　是義志之僻也(案義志近/刻作議誌)隂山在河東南則可矣河¶
　水又東南逕朔方縣故城東北(案此十三字原本/及近刻竝訛作經)詩¶
<pb:KR2k0058_SBCK_003-5b>¶
　所謂城彼朔方也漢元朔二年大將軍衛青取河南¶
　地為朔方郡使校尉蘇建築朔方城即此城也王莽¶
　以為武符者也按地理志云金連鹽澤(案金近刻/訛作今)青¶
　鹽澤竝在縣南矣又按魏土地記曰縣有大鹽池其¶
　鹽大而青白名曰青鹽又名戎鹽入藥分漢置典鹽¶
　官(案近刻訛/作典官鹽)池去平城宫千二百里(案城近刻/訛作地)在新¶
　秦之中服䖍曰新秦地名在北方千里如淳曰長安¶
　以北朔方以南也薛瓚曰秦逐匈奴收河南地徙民¶
　以實之謂之新秦也¶
<pb:KR2k0058_SBCK_003-6a>¶
屈南過五原西安陽縣南(案此十字原本及近刻竝誤/入注内接謂之新秦也下)¶
　河水自朔方東轉逕渠搜縣故城北(案此十四字原/本及近刻竝訛)¶
(作/經)地理志(案志下近/刻衍曰字)朔方有渠搜縣中部都尉治王¶
　莽之溝搜亭也禮三朝記曰北發渠搜南撫交趾此¶
　舉北對南(案舉近刻/訛作與)禹貢之所云析支渠搜矣河水¶
　又東(案近刻/脱東字)逕西安陽縣故城南(案近刻脱/縣字南字)王莽更¶
　之曰漳安矣(案漳近刻/訛作障)河水又東(案近刻/脱又字)逕田辟城¶
　南地理志曰故西部都尉治也¶
屈東過九原縣南(案此七字原本及近刻竝誤/入注内接西部都尉治也下)¶
<pb:KR2k0058_SBCK_003-6b>¶
　河水又東逕成宜縣故城南(案此十一字原本及近/刻竝訛作經今考成宜)¶
(宜梁皆在九原之西河水/又東乃承上注文田辟城)王莽更曰艾虜也河水又¶
　東逕原亭城南(案此九字原本及/近刻竝訛作經)闞駰十三州志曰¶
　中部都尉治河水又東逕宜梁縣之故城南(案此十/二字原)¶
(本及近刻/竝訛作經)闞駰曰五原西南六十里今世謂之石崖¶
　城河水又東逕稒陽城南(案此九字原本及近刻竝/訛作經稒作副今考漢書)¶
(地理志于五原郡下云東部都尉治稒陽即此稒陽/城也亦謂之稒陽塞别有稒陽縣故城塞在縣西北)¶
　東部都尉治又逕河隂縣故城北(案近刻/脱又字)又東逕九¶
　原縣故城南秦始皇置九原郡治此漢武帝元朔二¶
<pb:KR2k0058_SBCK_003-7a>¶
　年更名五原也王莽之獲降郡成平縣矣西北接對¶
　一城蓋五原縣之故城也王莽之填河亭也竹書紀¶
　年(案年下近/刻有云字)魏襄王十七年邯鄲命吏大夫奴遷于¶
　九原又命將軍大夫適子戍吏皆貉服矣其城南面¶
　長河北背連山秦始皇逐匈奴並河以東屬之隂山¶
　築亭障為河上塞徐廣史記音義曰隂山在五原北¶
　即此山也始皇三十三年(案近刻訛作/二十四年)起自臨洮東¶
　暨遼海西並隂山築長城及開南越地晝警夜作民¶
　勞怨苦故楊泉物理論曰秦始皇使蒙恬築長城死¶
<pb:KR2k0058_SBCK_003-7b>¶
　者相屬民歌曰生男慎勿舉生女哺用餔不見長城¶
　下尸骸相支拄其寃痛如此矣䝉恬臨死曰夫起臨¶
　洮屬遼東城塹萬餘里不能不絶地脈此固當死也¶
又東過臨沃縣南¶
　王莽之振武也河水又東枝津出焉河水又東流石¶
　門水南注之(案此十九字原本/及近刻竝訛作經)水出石門山地理志¶
　曰北出石門障即此山也西北趣光祿城甘露三年¶
　呼韓邪單于還詔遣長樂衛尉高昌侯董忠車騎都¶
　尉韓昌等將萬六千騎送單于居幕南保光祿徐自¶
<pb:KR2k0058_SBCK_003-8a>¶
　為所築城也(案保近刻/訛作堡)故城得其名矣城東北即懷¶
　朔鎮城也其水自障東南流逕臨沃城東東南注于¶
　河河水又東逕稒陽縣故城南(案此十一字原本/及近刻竝訛作經)王¶
　莽之固隂也地理志曰自縣北出石門障河水決其¶
　西南隅又東南枝津注焉水上承大河于臨沃縣東¶
　流七十里北溉田南北二十里注于河河水又東逕¶
　塞泉城南而東注(案此十二字原本/及近刻竝訛作經)¶
又東過雲中楨陵縣南又東過沙南縣北從縣東屈南¶
過沙陵縣西¶
<pb:KR2k0058_SBCK_003-8b>¶
　大河東逕咸陽縣故城南王莽之賁武也河水屈而¶
　流白渠水注之(案此十字原本及/近刻竝訛作經)水出塞外西逕定¶
　襄武進縣故城北西部都尉治王莽更曰伐蠻(案曰/近刻)¶
(作/名)世祖建武中封趙慮為侯國也白渠水西北逕成¶
　樂城北(案近刻/脱城字)郡國志曰成樂故屬定襄也魏土地¶
　記曰雲中城東八十里有成樂城今雲中郡治一名¶
　石盧城也白渠水又西逕魏雲中宫南魏上地記曰¶
　雲中宫在雲中縣故城東四十里(案近刻/脱縣字)白渠水又¶
　西南逕雲中故城南故趙地虞氏記云趙武侯(案近/刻脱)¶
<pb:KR2k0058_SBCK_003-9a>¶
(武/字)自五原河曲築長城東至隂山又于河西造大城¶
　一箱崩不就乃改卜隂山河曲而禱焉晝見羣鵠遊¶
　于雲中徘徊經日見大光在其下武侯曰此為我乎¶
　乃即于其處築城今雲中城是也秦始皇十三年立¶
　雲中郡王莽更郡曰受降(案近刻脱/此七字)縣曰逺服矣白¶
　渠水又西北逕沙陵縣故城南王莽之希恩縣也其¶
　水西注沙陵湖又有芒干水(案干原本訛作于/據漢書改正下同)出塞¶
　外南逕鍾山山即隂山故郎中侯應言于漢曰隂山¶
　東西千餘里單于之苑囿也自孝武出師攘之于漠¶
<pb:KR2k0058_SBCK_003-9b>¶
　北匈奴失隂山過之未嘗不哭謂此山也其水西南¶
　逕武臯縣王莽之永武也又南逕原陽縣故城西又¶
　西南與武泉水合其水東出武泉縣之故城西南縣¶
　即王莽之所謂順泉者也水南流又西屈逕北輿縣¶
　故城南按地理志(案志下近/刻衍曰字)五原有南輿縣王莽之¶
　南利也故此加北舊中部都尉治十三州志曰廣陵¶
　有輿(案輿漢書地理志屬/臨淮郡後漢屬廣陵)故此加北疑太疎逺也其¶
　水又西南入芒干水芒干水又西南逕白道南谷口¶
　有城在右縈帯長城(案縈近刻/訛作側)背山面澤謂之白道¶
<pb:KR2k0058_SBCK_003-10a>¶
　城(案白道下近刻衍/南谷口有四字)自城北出有高阪謂之白道嶺¶
　沿路惟土穴出泉挹之不窮余毎讀琴操見琴慎相¶
　和雅歌録云飲馬長城窟及其跋陟斯途(案跋近刻/訛作扳)¶
　逺懷古事始知信矣非虚言也顧瞻左右山椒之上¶
(案椒近刻/訛作樹)有垣若頽基焉沿溪亘嶺東西無極疑趙¶
　武靈王之所築也芒干水又西南(案近刻訛/作又南西)逕雲中¶
　城北白道中溪水注之水發源武川北塞中其水南¶
　流逕武川鎮城城以景明中築(案近刻脱/一城字)以禦北狄¶
　矣其水西南流歴谷逕魏帝行宫東世謂之阿計頭¶
<pb:KR2k0058_SBCK_003-10b>¶
　殿宫城在白道嶺北阜上其城圓角而不方四門列¶
　觀城内惟臺殿而已其水又西南歴中溪出山西南¶
　流于雲中城北(案此下原本及近刻竝重/于雲中城北五字係衍文)南注芒干¶
　水芒干水又西(案近刻/脱水字)塞水出懷朔鎮東北芒中南¶
　流逕廣德殿西山下余以太和十八年從高祖北巡¶
　屆于隂山之講武臺臺之東有高祖講武碑碑文是¶
　中書郎高聰之辭也自臺西出南上山山無樹木惟¶
　童阜耳即廣德殿所在也其殿四注兩夏(案注近刻/訛作柱夏)¶
(厦/同)堂宇綺井(案井近刻/訛作栱)圖畫竒禽異獸之象殿之西¶
<pb:KR2k0058_SBCK_003-11a>¶
　北便得焜煌堂雕楹鏤桷取狀古之温室也其時帝¶
　幸龍荒遊鸞朔北南秦王仇池楊難當捨蕃委誠重¶
　譯拜闕陛見之所也故殿以廣德為名魏太平真君¶
　三年刻石樹碑勒宣時事碑頌云肅清帝道振懾四¶
　荒有蠻有戎自彼氏羌無思不服重譯稽顙恂恂南¶
　秦斂斂推亡峨峨廣德奕奕焜煌侍中司徒東郡公¶
　崔浩之辭也碑隂題宣城公李孝伯尚書盧遐等從¶
　臣姓名若新鏤焉其水歴谷南出山西南入芒干水¶
　芒干水又西南注沙陵湖湖水西南入于河河水南¶
<pb:KR2k0058_SBCK_003-11b>¶
　入楨陵縣西北縁胡山歴沙南縣東北兩山二縣之¶
　間而出(案此二十六字為句原本及近刻竝截/上九字訛作經下十七字仍屬注文)余以¶
　太和中為尚書郎從高祖北巡親所逕涉縣在山南¶
　王莽之槙陸也北去雲中城一百二十里縣南六十¶
　許里有東西大山山西枕河河水南流脈水尋經殊¶
　乖川去之次似非闗究也(案此駁正經文東/過楨陵沙南之誤)¶
又南過赤城東又南過定襄桐過縣西¶
　定襄郡漢高帝六年置(案近刻/脱帝字)王莽之得降也桐過¶
　縣王莽更名椅桐者也河水于二縣之間濟有君子¶
<pb:KR2k0058_SBCK_003-12a>¶
　之名(案此十三字原本/及近刻並訛作經)皇魏桓帝十一年(案皇魏近/刻訛作昔)¶
(漢一訛/作三)西幸榆中東行代地洛陽大賈齎金貨隨帝¶
　後行夜迷失道往投津長曰子封送之渡河賈人卒¶
　死津長埋之其子尋求父喪發冢舉尸資囊一無所¶
　損(案囊近刻/訛作貨)其子悉以金與之津長不受事聞于帝¶
　帝曰君子也(案近刻脱/一帝字)即名其津為君子濟濟在雲¶
　中城西南二百餘里河水又東南左合一水(案此九/字原本)¶
(及近刻並/訛作經)水出契呉東山西逕故里南(案南下近/刻衍而字)北¶
　俗謂之契呉亭其水又西流注于河河水又南樹頽¶
<pb:KR2k0058_SBCK_003-12b>¶
　水注之(案此九字原本及/近刻並訛作經)水出東山西南流右合中¶
　陵川水水出中陵縣西南山下(案近刻/脱西字)北俗謂之大¶
　浴真山(案近刻脱真字/山下衍其字)水亦取名焉東北流逕中陵¶
　縣故城東北俗謂之北右突城王莽之遮害也十三¶
　州志曰善無縣南七十五里有中陵縣世祖建武二¶
　十五年置其水又西北右合一水水出東山(案出近/刻訛作)¶
(案水/自)北俗謂之貸敢山水又受名焉其水西北流(下近)¶
(刻衍/自字)注于中陵水中陵水又西北流逕善無縣故城¶
　西王莽之隂館也十三州志曰舊定襄郡治地理志¶
<pb:KR2k0058_SBCK_003-13a>¶
　鴈門郡治(案近刻志/下衍曰字)其水又西北流右㑹一水(案右/近刻)¶
(訛作/又)水出東山下北俗謂之吐文水山又取名焉北¶
　流逕鋤亭南又西流逕土壁亭南(案近刻脱/又字逕字)西出峽¶
　左入中陵水中陵水又北分為二水一水東北流謂¶
　之沃水(案沃原本訛/作流今改正)又東逕沃陽縣故城南(案故近/刻訛作)¶
(坎)北俗謂之可不埿城王莽之敬陽也又東北逕沃¶
　陽城東又東合可不埿水水出東南六十里山下西¶
　北流注沃水沃水又東(案近刻脱沃水二/字又下衍㑹字)逕參合縣¶
　南魏因參合陘以即名也北俗謂之倉鶴陘道出其¶
<pb:KR2k0058_SBCK_003-13b>¶
　中亦謂之參合口陘在縣之西北(案陘在近刻/訛作徑左)即燕¶
　書所謂太子寶自河西(案近刻/脱西字)還師參合三軍奔潰¶
　即是處也魏立縣以𨽻涼城郡(案近刻郡/下有也字)西去沃陽¶
　縣故城二十里縣北十里有都尉城地理志曰沃陽¶
　縣西部都尉治者也北俗謂之阿養城其水又東合¶
　一水水出縣東南六十里山下北俗謂之災豆渾水¶
　西北流注于沃水沃水又東北流注鹽池地理志曰¶
　鹽澤在東北者也今鹽池西南去沃陽縣故城六十¶
　五里(案近刻/脱縣字)池水澂渟淵而不流東西三十里南北¶
<pb:KR2k0058_SBCK_003-14a>¶
　二十里池北七里(案近刻/作十里)即涼城郡治(案近刻/訛作注)池西¶
　有舊城俗謂之涼城也郡取名焉地理志曰澤有長¶
　丞(案漢官制有令有/長令長皆有丞)此城即長丞所治也城西三里¶
　有小阜阜下有泉東南流注池北俗謂之大谷北堆¶
(案近刻訛/作此隹)水亦受目焉中陵川水自枝津西北流右¶
　合一水于連嶺北水出沃陽縣東北山下(案近刻/脱水字)北¶
　俗謂之烏伏真山(案謂近/刻作名)水曰誥升袁河西南流逕¶
　沃陽縣左合中陵川亂流西南與一水合北俗謂之¶
　樹頽水水出東山下西南流右合誥升袁水亂流西¶
<pb:KR2k0058_SBCK_003-14b>¶
　南注分謂二水左水枝分南出北俗謂之太羅河右¶
　水西逕故城南北俗謂之昆新城(案謂近/刻作名)其木自城¶
　西南流注于河河水又南太羅水注之(案此九字原/本及近刻並)¶
(訛作/經)水源上承樹頽河南流西轉逕武州縣故城南¶
(案近刻脱/州字下同)十三州志曰武州縣在善無城西南百五¶
　十里(案近刻脱/城字南字)北俗謂之太羅城水亦藉稱焉其水¶
　西南流一水注之(案一近/刻作右)水導故城西北五十里南¶
　流逕城西北俗名之曰故槃迴城(案近刻/脱俗字)又南流注¶
　太羅河太羅河又西南流注于河河水又左得湳水¶
<pb:KR2k0058_SBCK_003-15a>¶
　口(案此八字原本及/近刻竝訛作經)水出西河郡美稷縣東南流東¶
　觀記曰郭伋字細侯(案近刻/脱字字)為并州牧前在州素有¶
　恩德老小相攜道路行部到西河美稷數百小兒各¶
　騎竹馬迎拜伋問兒曹何自遠來曰聞使君到喜故¶
　迎伋謝而發去諸兒復送郭外問使君何日還伋計¶
　日告之及還先期一日念小兒即止野亭須期至乃¶
　往其水又東南流羌人因水以氏之漢沖帝時羌湳¶
　狐奴歸化蓋其渠帥也其水俗亦謂之為遄波水東¶
　南流入長城東鹹水出長城西鹹谷東入湳水湳水¶
<pb:KR2k0058_SBCK_003-15b>¶
　又東南渾波水出西北窮谷東南流注于湳水湳水¶
　又東逕西河富昌縣故城南王莽之富成也湳水又¶
　東流入于河(案原本訛作/湳今改正)河水左合一水(案原本/脱河字)出¶
　善無縣故城西南八十里其水西流歴于吕梁之山¶
　而為吕梁洪其山(案近刻/脱山字)巖層岫衍澗曲崖深巨石¶
　崇竦壁立千仞河流激盪濤湧波襄雷渀電洩(案電/近刻)¶
(作/雲)震天動地昔吕梁未闢河出孟門之上蓋大禹所¶
　闢以通河也司馬彪曰吕梁在離石縣西今于縣西¶
　歴山尋河竝無過峘(案竝近刻作乃過峘/朱謀㙔云當作遏阻)至是乃為¶
<pb:KR2k0058_SBCK_003-16a>¶
　河之巨險(案近刻脱/河之二字)即吕梁矣在離石北以東可二¶
　百有餘里也¶
又南過西河圁陽縣東¶
　西河郡漢武帝元朔四年置王莽改曰歸新圁水出¶
　上郡白土縣圁谷東逕其縣南地理志曰圁水出西¶
　東入河(案東近刻作南/蓋後人所妄改)王莽更曰黄土也東至長城¶
　與神銜水合(案銜近刻訛/作御下同)水出縣南神銜山(案近刻/脱神字)¶
　出峽東至長城(案近刻訛作峽/山東出至長城)入于圁圁水又東逕¶
　鴻門縣縣故鴻門亭地理風俗記曰圁隂縣西五十¶
<pb:KR2k0058_SBCK_003-16b>¶
　里有鴻門亭天封苑(案近刻/訛作宛)火井廟火從地中出圁¶
　水又東梁水注之水出西北梁谷東南流注圁水圁¶
　水又東逕圁隂縣北漢惠帝五年立王莽改曰方隂¶
　矣又東桑谷水注之水出西北桑溪(案此句之下近/刻又有東北桑)¶
(溪四字/係衍文)東北流入于圁圁水又東逕圁陽縣南(案近/刻訛)¶
(作逕圁/隂南)東流注于河河水又東端水入焉(案此八字/原本及近)¶
(刻竝訛/作經)水西出號山山海經曰其木多漆椶(案其下/近刻衍)¶
(山/字)其草多穹窮(案即/芎藭)是多汵石(案汵近刻/訛作冷)端水出焉¶
　而東流注于河河水又南諸次之水入焉(案此十字/原本及近)¶
<pb:KR2k0058_SBCK_003-17a>¶
(刻竝訛/作經)水出上郡諸次山山海經曰諸次之山諸次¶
　之水出焉(案近刻脱/之字焉字)是山多木無草鳥獸莫居是多¶
　象蛇(案象近刻/訛作衆)其水東逕榆林塞世又謂之榆林山¶
　即漢書所謂榆溪舊塞者也自溪西去悉榆柳之藪¶
　矣(案柳近/刻作林)縁歴沙陵屆龜兹縣西北(案近刻訛/作西出)故謂¶
　廣長榆也王恢云樹榆為塞謂此矣蘇林以為榆中¶
　在上郡非也按始皇本紀西北逐匈奴自榆中竝河¶
　以東屬之隂山然榆中在金城東五十許里隂山在¶
　朔方東以此推之不得在上郡漢書音義蘇林為失¶
<pb:KR2k0058_SBCK_003-17b>¶
　是也(案失是近刻/訛作是失)其水東入長城小榆水合焉(案榆/下近)¶
(刻衍/林字)歴澗西北(案澗近刻/訛作源)窮谷其源也又東合首積¶
　水水西出首積溪(案近刻脱水字/又重一溪字)東注諸次水又東¶
　入于河山海經曰諸次之水東流注于河即此水也¶
　河水又南湯水注之(案此八字原本及/近刻竝訛作經)山海經曰水¶
　出上申之山上無草木而多硌石下多榛楛湯水出¶
　焉東流注于河也¶
又南離石縣西(案又南下/脱過字)¶
　奢延水注之(案此五字原本及近刻竝訛作經今考/水經必云某水從某來注之不言從某)¶
<pb:KR2k0058_SBCK_003-18a>¶
(來者乃/注文)水西出奢延縣西南赤沙阜東北流山海經¶
　所謂生水出孟山者也(案孟近刻/訛作孟)郭景純曰孟或作¶
　明漢破羌將軍段熲破羌于奢延澤虜走洛川洛川¶
　在南俗因縣土謂之奢延水又謂之朔方水矣(案近/刻脱)¶
(方/字)東北流逕其縣故城南王莽之奢節也赫連龍昇¶
　七年于是木之北黒水之南遣將作大匠梁公叱干¶
　阿利(案近刻訛作/叱于阿梨)改築大城名曰統萬城蒸土加功¶
　雉堞雖久崇墉若新并造五兵器鋭精利乃咸百鍊¶
　為龍雀大鐶號曰大夏龍雀銘其背曰古之利器呉¶
<pb:KR2k0058_SBCK_003-18b>¶
　楚湛盧大夏龍雀名冠神都可以懷遠可以柔逋如¶
　風靡草威服九區世甚珍之又鑄銅為大鼓及飛亷¶
　翁仲銅駝龍虎皆以黄金飾之列于宫殿之前則今¶
　夏州治也奢延水又東北與温泉合源西北出沙溪¶
　而東南流注奢延水奢延水又東黒水入焉水出奢¶
　延縣黒澗(案近刻/脱水字)東南歴沙陵注奢延水奢延水又¶
　東合交蘭水水出龜兹縣交蘭谷(案近刻脱/水字縣字)東南流¶
　注奢延水奢延水又東北流與鏡波水合水源出南¶
　邪山南谷東北流注于奢延水奢延水又東逕膚施¶
<pb:KR2k0058_SBCK_003-19a>¶
　縣帝原水西北出龜兹縣東南流縣因處龜兹降胡¶
　著稱又東南注奢延水奢延水又東(案近刻脱奢延/水三字及東字)¶
　逕膚施縣南秦昭王三年置上郡治漢高祖并三秦¶
　復以為郡王莽以漢馬員(案馬員/字季主)為増山連率歸世¶
　祖以為上郡太守司馬彪曰増山者上郡之别名也¶
　東入五龍山地理志曰縣有五龍山帝原水(案山下/近刻衍)¶
(也/字)自下亦為通稱也歴長城東出于白翟之中(案近/刻訛)¶
(作出于赤翟/白翟之中)又有平水(案平近刻/訛作年)出西北平溪東南¶
　入奢延水奢延水又東走馬水注之水出西南長城¶
<pb:KR2k0058_SBCK_003-19b>¶
　北陽周縣故城南橋山昔二世賜蒙恬死于此王莽¶
　更名上陵畤山上有黄帝塚故也帝崩惟弓劔存焉¶
　故世稱黄帝仙矣其水東流昔段熲追羌出橋門至¶
　走馬水聞羌在奢延澤即此處也門即橋山之長城¶
　門也始皇令太子扶蘇與䝉恬築長城起自臨洮至¶
　于碣石即是城也其水東北流入長城又東北注奢¶
　延水奢延水又東與白羊水合其水出于西南白羊¶
　溪循溪東北注于奢延水(案循近刻/訛作巡)奢延水又東入¶
　于河山海經曰生水東流注于河河水又南陵水注¶
<pb:KR2k0058_SBCK_003-20a>¶
　之(案此八字原本及/近刻竝訛作經)水出陵川北溪南逕其川西轉¶
　入河河水又南得離石水口(案此九字原本及/近刻竝訛作經)水出¶
　離石北山(案近刻脱/水出二字)南流逕離石縣故城西史記云¶
　秦昭王伐趙取離石者也漢武帝元朔三年封代共¶
　王子劉綰為侯國後漢西河郡治也其水又南出西¶
　轉逕隰城縣故城南漢武帝元朔三年封代共王子¶
　劉忠為侯國王莽之慈平亭也胡俗語訛尚有千城¶
　之稱其水西流注于河也¶
又南過中陽縣西¶
<pb:KR2k0058_SBCK_003-20b>¶
　中陽縣故城在東(案陽近刻/訛作南)東翼汾水隔越重山不¶
　濱于河也¶
又南過土軍縣西¶
　吐京郡治故城即土軍縣之故城也胡漢譯言音為¶
　訛變矣(案近刻訛作/皆訛偽變矣)其城圓長而不方漢高帝十一¶
　年以封武侯宣義為侯國縣有龍泉出城東南道左¶
　山下牧馬川上多産名駒駿同滇池天馬(案近刻訛/作元河)¶
　其水西北流至其城東南土軍水出道左高山西南¶
　注之龍泉水又北屈逕其城東西北入于河河水又¶
<pb:KR2k0058_SBCK_003-21a>¶
　南合契水(案此七字原本及/近刻竝訛作經)傍溪東入窮谷其源也¶
　又南至祿谷水口水源東窮此溪也河水又南得大¶
　蛇水(案此八字原本及/近刻竝訛作經)發源溪首西流入河河水又¶
　南右納辱水(案此八字原本及/近刻竝訛作經)山海經曰辱水出鳥¶
　山(案出下近/刻衍于字)其上多桑其下多楮隂多鐵陽多玉其¶
　水東流注于河俗謂之秀延水東流得浣水口傍溪¶
　西轉窮溪便即浣水之源也辱水又東(案辱水近刻/訛作延水下)¶
(案㑹下近/同)㑹根水(刻衍于字)西南溪下根水所發而東北注¶
　辱水辱水又東南(案近刻脱辱/水又三字)露跳水出西露溪(案/出)¶
<pb:KR2k0058_SBCK_003-21b>¶
(西近刻訛/作西出)東流又東北入辱水亂流注于河河水又¶
　南左合信支水水發源東露溪(案近刻/脱溪字)西流入于河¶
　河水又南左㑹石羊水循溪東入導源窮谷西流注¶
　于河¶
又南過上郡高奴縣東¶
　域谷水東啓荒原(案近刻/訛作源)西歴長溪西南入于河河¶
　水又南合孔溪口(案近刻/脱孔字)水出孔山南歴溪西流注¶
　于河孔山之上有穴如車輪三所東西相當相去各¶
　二丈許南北直通故謂之孔山也山在蒲城西南三¶
<pb:KR2k0058_SBCK_003-22a>¶
　十餘里河水又右㑹區水山海經西次四經之首(案/西)¶
(近刻訛/作曰)曰隂山西北百七十里曰申山其上多榖柞¶
　其下多杻橿其陽多金玉(案近刻脱/其陽二字)區水出焉而東¶
　流注于河世謂之清水東流入上郡長城(案上郡二/字近刻訛)¶
(在東/流上)逕老人山下又東北流至老人谷傍水北出極¶
　溪便得水源清水又東得龍尾水口水出北地神泉¶
　障北山龍尾溪東北流注清水清水又東㑹三湖水¶
　水出南山三湖谷東北流入清水清水又東逕高奴¶
　縣合豐林水地理志謂之洧水也故言高奴縣有洧¶
<pb:KR2k0058_SBCK_003-22b>¶
　水肥可㸐水上有肥可接取用之博物志稱酒泉延¶
　夀縣南山出泉水大如筥注地為溝水有肥如肉汁¶
　取著器中始黄後黒如凝膏然極明與膏無異膏車¶
　及水碓缸甚佳彼方人謂之石漆水肥亦所在有之¶
　非止高奴縣洧水也項羽以封董翳為翟王居之三¶
　秦此其一也漢高祖破以縣之王莽之利平矣民俗¶
　語訛謂之高樓城也豐林川長津瀉注北流㑹清水¶
(案近刻清訛作洧/下同又脱水字)清水又南(案近刻/訛作有)奚谷水注之(案/奚)¶
(近刻訛/作溪)水西出奚川東南流入清水清水又東注于¶
<pb:KR2k0058_SBCK_003-23a>¶
　河河水又南蒲川水出石樓山南逕蒲城東(案此十/六字原)¶
(本及近刻竝訛作經/今本脱水出二字)即重耳所奔之處也又南歴蒲¶
　子縣故城西今大魏之汾州治徐廣晉紀稱劉淵自¶
　離石南移蒲子者也闞駰曰蒲城在西北漢武帝置¶
　其水南出得黄盧水口水東出蒲子城南(案近刻脱/水字出下)¶
(復衍/歴字)東北入谷極溪便水之源也蒲水又南(案近刻/脱蒲水)¶
(二/字)合紫川水水東北出紫川谷(案水字下近/刻衍出字)西南合¶
　江水江水出江谷西北入紫川水紫川水又西北入¶
　蒲水蒲水又西南入于河水河水又南合黒水(案近/刻訛)¶
<pb:KR2k0058_SBCK_003-23b>¶
(作河水入/南黒水)水出定陽縣西山二源竒發同瀉一壑東¶
　南流逕其縣北又東南流右合定水俗謂之白水也¶
　水西出其縣南山定水谷東逕定陽縣故城南(案東/近刻)¶
(作/更)應劭曰縣在定水之陽也定水又東注于黒水亂¶
　流東南入于河¶
水經注卷三¶
