# -*- mode: mandoku-view -*-
#+TITLE: 水經注
#+DATE: 2015-09-23 10:07:01
#+PROPERTY: JUAN 0

<md:KR2k0058_SBCK_040-33a>¶
<md:KR2k0058_SBCK_000-1a>¶
<pb:KR2k0058_WYG_000-1a>
欽定四庫全書
　<md:KR2k0058_SBCK_000-2b>¶水經注卷首<md:KR2k0058_SBCK_000-3b>¶御製熱河攷¶
攷水源而不親履其地晰其支派脉絡分合之由雖博¶
綜載籍稽諸故老之流𫝊不能㕘互而訂其踳曩或以¶
熱河為濡水之源余固心疑之而未暇深攷夫濡水即¶
灤河自多倫諾爾之北而來其源甚逺又折而東南數¶
百里乃厯喀喇河屯又東南流數十里至鳳凰嶺熱河
<pb:KR2k0058_WYG_000-1b>
乃南注㑹之不應其源反出於此葢濡自有源而熱河¶
又别有源是不容紊今秋駐山莊遣喀喇沁郡王拉特¶
納錫第内大臣努三往尋熱河之源則得之于察罕陀<md:KR2k0058_SBCK_000-4a>¶羅海(䝉古語察罕謂白陀羅/海謂首葢以山阜得名)其地距熱河二百里而贏¶
流經固都爾呼達巴罕麓(䝉古語固都爾呼者/伏行達巴罕者嶺也)遂名固¶
都爾呼河西南至於中闗東茅溝河水自玳瑁溝出西¶
南流注之又合而南流賽音郭勒河水(䝉古謂好為賽/¶音河為郭勒)
自霍爾霍克(䝉古語/謂熟食)達巴罕之三道溝出南流折而西
<pb:KR2k0058_WYG_000-2a>
南與湯泉(泉出山莊/東北湯山)合又西注之三源既匯又西南流¶
沿山莊東北歴錘峯下山莊行宫内亦有温泉流出匯¶
之于是始有熱河之名南流折而東復折而南入于灤¶
是則熱河乃㑹濡水而非濡源審矣酈道元水經注云<md:KR2k0058_SBCK_000-4b>¶濡水又東南流武列水入焉其水三川派合西源曰西¶
藏水西南流東藏水注之東藏水出東谿西南流與中¶
藏水合又南右入西藏水故目其川曰三藏川又東南¶
流逕列谿謂之武列水東南厯石挺下層巒之上孤石
<pb:KR2k0058_WYG_000-2b>
雲舉高可百餘仞其水合流入濡按道元所言石挺即¶
今錘峯其曰三藏水即今固都爾呼茅溝賽音郭勒三¶
源則熱河之為武列水無疑第古今異稱今人但知熱¶
河而不知武列耳然所云三川合流之敘則不足据今¶
攷固都爾呼為西源茅溝為中源賽音郭勒為東源西<md:KR2k0058_SBCK_000-5a>¶源自北而來先合中源又南始與東源合道元所謂西¶
藏水又豈能越中藏而先與東藏合哉此其敘述錯綜¶
已足滋惑而以中藏為先合東藏則又其顯然大謬者
<pb:KR2k0058_WYG_000-3a>
也又如以濡水為經白檀北夫白檀乃今密雲實非濡¶
水所經則誤以漢書地理志之洫水(亦名鮑丘水/即今潮河)為濡¶
又從而傅㑹之矣蓋徒尚耳食而未親履其地晰其支¶
派脈絡分合之由毋怪乎其舛也或以為熱河既㑹濡¶
而東入于海則謂之濡源亦無不可何須置辨是大不¶
然夫江淮河濟何一不入于海而皆謂之海可乎昔禹<md:KR2k0058_SBCK_000-5b>¶貢載導河自積石或以為亦若江之岷山淮之桐柏矣¶
及平定囘部乃知河源自葱嶺以東之和闐葉爾羌諸
<pb:KR2k0058_WYG_000-3b>
水瀦為蒲昌海(即鹽澤䝉古語/謂之羅布諾爾)伏流地中復出為星㝛¶
海(䝉古語謂之鄂敦諾爾即元史誤譯為火敦腦兒者/其水在枯爾坤之東昔    皇祖遣使窮河源得之)
(于此¶入版御製文以記其時囘/部未    圖故止及星㝛海也)至積石始名黃河則大¶
禹所記亦第就目所經見者而言道元又安能以所未¶
經見者而一一詳訂其曲折也耶茍非命使親履其地¶
烏知此之為是而彼之為非乎近勅儒臣輯熱河志故¶
攷其源俾知所從事若夫濡水之源則更俟他日詳攷<md:KR2k0058_SBCK_000-6a>¶之
<pb:KR2k0058_WYG_000-4a>
御製灤河濡水源攷證¶
濡水見史傳者凡五(說文故東安入漆涑者涿郡之濡/也廣輿記出易州窮獨山一名聖)
(女水者易州之濡也竝音儒左傳出高陽者河間之濡/¶也音而三水皆由天津入海此獨石口外之濡讀如難)
(音與灤近其水自由永平府之¶樂亭縣入海與㡬内三/濡迥不相涉又水經注蒼梧之濡水出永豐縣濡山字)¶
(亦音儒名亦/適相同耳)而惟灤河之濡水源逺流長雄于其四酈¶
道元水經注所云出禦夷鎮者也昨歲命方觀承考濡¶
源委亦既繪其梗概條分縷析而為之說矣然以漢文¶
訓蒙古語未如同文韻綂得字音之正而鄂博之類穿<md:KR2k0058_SBCK_000-6b>¶
<pb:KR2k0058_WYG_000-4b>
鑿更甚(䝉古語謂堆砌石以表祭處為鄂博方觀承乃/¶書作峩軷且引鄭氏及詩大雅之言證為軷祭)
(行路神之義鑿而謬矣曾為鄂博說以正其誤他如們/綽克之為們催達巴罕之為大垻類此者不可枚舉難)¶
(以一一為/之辨訂也)因命嚮道大臣努三挈方觀承所遣同知黃¶
立隆者重循其源以至其委于是二千餘里之灤河曲¶
折分合盡得其實因詳注其地名及諸水之匯流而酈¶
道元歐陽修等竝元史河渠志所載相舛誤者都為四¶
條攷證如左夫江淮河濟中國之四瀆也其理大物博¶
較之灤河濡水不啻倍蓰而禹貢以數語盡之茲注濡
<pb:KR2k0058_WYG_000-5a>
水數千言猶有未盡焉古今相去不可及者如此蓋得<md:KR2k0058_SBCK_000-7a>¶其簡則足以提要而欲其詳反不免致繁抑以塞外中¶
土語言不同人跡罕至斯固難易所由殊然則就同文¶
韻統㑹中外而傳濡水之實詎不在此時乎哉¶
灤河源出獨石口外東北一百餘里巴延屯圖古爾山¶
(山為興安正榦自張家口向東至獨石口外為大山折/而西北過上都城入于圍場之海喇堪與興安大嶺相)¶
(連屬出泉處較興安山梁尤為特出山陽山隂樹木茂/¶密與他山異信為名山山陽為民人居址山隂皆察哈)
(爾䝉古/游牧地)四泉湧出名都爾本諾爾涓流曲折伏而復現
<pb:KR2k0058_WYG_000-5b>
西北經訥克里和洛有小水自東注之又北經哈丹和¶
碩之西噶爾都思台之水自東注之又曲折西北流至<md:KR2k0058_SBCK_000-7b>¶茂罕和碩(自都爾本諾爾至/此計七十餘里)三道河自東來匯之(其水/一出)¶
(摩霍爾達巴罕一出伊克達巴罕一出楚/庫爾蘇逹巴罕各相距十餘里匯為一河)河流始暢又¶
西北流復有二小水一自布爾噶蘇台一自克爾哈達¶
先後來注之八十里經察罕格爾(俗名西/涼亭)烏蘭河屯至¶
上都店(入多倫/諾爾界)又北流十餘里經淖海和碩折而東北¶
二百五十餘里經博洛河屯至庫爾圖巴爾噶遜河屯
<pb:KR2k0058_WYG_000-6a>
喀喇烏蘇自東注之又三十餘里至上都河屯(上都即/元開平)
(府灤水¶經其城/南故名上都河)察罕諾爾自北注之又六十餘里經都¶
什巴延珠爾克山至察罕鄂博東克(伊/)綳河自東北來<md:KR2k0058_SBCK_000-8a>¶匯之(河出興安山梁之陽南流伊克霍爾昆巴罕霍爾/¶昆伊札爾三水自東注之西與海留台河合而為)
(一入于/上都河)河水倍暢折而東南流十八里至磴口額爾德¶
尼布拉克自西注之(其水經多倫/諾爾之北)又十二里至大河口¶
圖爾根伊札爾河自東北來匯之(其水亦出興安山梁/¶之陽逶迆西南流錫)
(喇札拜自北入之又西南流摩霍/爾伊札爾自東南入之匯注于此)又南流七里沙岱布
<pb:KR2k0058_WYG_000-6b>
拉克自西注之又折而西南流二里霍洛圖布拉克自¶
東注之又九里海拉蘇台河自西注之又一里蒐集布¶
拉克自東注之又南流一里渾齊布拉克亦自東注之¶
又十里察罕郭勒自西注之又十一里什巴爾台河自<md:KR2k0058_SBCK_000-8b>¶東北注之(其水出伊克空鄂洛鄂/博西為木蘭圍場西界)又折而西復折而南¶
八里克籌布拉克自西注之又十七里經鴈北灘(入四/旗㕔)¶
(界/)布爾噶蘇台哈丹和碩河自西注之又十七里經半¶
壁山又南經大廟灣折而東復折而西南五十八里頭
<pb:KR2k0058_WYG_000-7a>
道河自西注之又二里羅密塔子亦自西注之轉而東¶
南流三十二里至木厰又折而東流二十四里經韭菜¶
梁又九十五里經小遼東至𤓰地摩霍爾阿爾善所出¶
之湯泉自南注之又二十七里經西屯庫爾奇勒河(俗/名)¶
(小灤/河)自北來匯之(其水出興安山梁之陽三支分引過/托霍隆和洛合為一西南流會瑪尼)<md:KR2k0058_SBCK_000-9a>¶(圖卡倫哈朗圭達巴罕珠爾噶台海拉蘇台諸水折而/¶東南㑹霍來郭勒哈爾渾諸水又噶拜卓索阿魯布拉)
(克昻阿諸水復先後㑹/之合為一河注于此)自此遂名灤河又二十七里至¶
郭家屯折而南流四十六里至大對山又折而東復折
<pb:KR2k0058_WYG_000-7b>
而南屈曲行八十餘里至興隆莊(入喀喇/河屯界)南流五十九¶
里經五道河折而西南流四十九里至張博灣興州河¶
自西北來匯之(其源出沙爾呼山西經土/城子東南流曲注于此)折而東流七¶
十餘里經喀喇河屯繞行宮東流伊遜河自北來匯之¶
(其水發源圍場内西流經博洛河屯/與伊瑪圖河合西南流屈折注此)東南流三十四里¶
至石門(入熱河/㕔界)又四十七里經鳳凰嶺固都爾呼河自<md:KR2k0058_SBCK_000-9b>¶東北來匯之(其源出固都爾呼達巴罕西南流與茅溝/¶河合又與賽音郭勒河合三源既匯沿避)
(暑山莊東北其水㑹茅溝後即與湯泉合至/是行宫内亦有温泉流出匯之遂名熱河)水至此益
<pb:KR2k0058_WYG_000-8a>
大折而南流四十三里白河自西注之(此與發源瑪尼/圖達巴罕經密)
(雲縣㑹潮河/¶之白河異)又三十三里老牛河自東北注之又三十¶
三里至滴水崖南二河自東注之又十里栁河自西注¶
之又六里車河自西注之又三十餘里至門子哨(入遷/¶安縣)
(界/)黃花川自西注之又三十二里清河自東注之又九¶
里豹河自東北注之折而西流二十里經灤河灘又南¶
流折而東復折而西經楊枝峪又東南流二十一里入<md:KR2k0058_SBCK_000-10a>¶潘家口折而東又折而西十里經走馬哨又二十四里
<pb:KR2k0058_WYG_000-8b>
至潵河橋潵河自西注之又曲折東南流七十餘里至¶
白布店恒河自西北注之又折而東流十餘里至煤峪¶
口長河自東北注之又七十三里過平崖子清河自東¶
北注之(此與黃花川/南之清河異)折而南流二十餘里至峽口蛤螺¶
河自東注之又二十九里過遷安縣西經黃臺山又二¶
十三里折而東三里河自東注之(其河與二/道泉合)又南流二¶
十餘里經孤竹城(入盧龍/縣界)又三十五里至合河口青龍¶
河自東北來匯之(其源出特布克入桃林口復有一水/<md:KR2k0058_SBCK_000-10b>¶自冷口來㑹之經永平府城西過虎)
<pb:KR2k0058_WYG_000-9a>
(頭石入/于灤)河流至此勢益寛大又十一里繞雪峯寺又二¶
十一里過武山西横河自西注之又三里至偏涼汀(入/灤)
(州/¶界)又東南流五十六里過定流河(入樂亭/縣界)又三十六里¶
至老河口(灤河故/道今涸)又西南流二十里至小河崖清河自¶
西北注之(此與黃花川南及平/崖子之清河俱異)又七里至石家坨灤自¶
此分支(名高密河常涸大/雨時仍分流達海)折而西南流五十餘里至新¶
橋口入于海自河源至此約二千餘里¶
酈道元水經注云濡水出禦夷鎮東南按禦夷鎮為北
<pb:KR2k0058_WYG_000-9b>
魏六鎮之一其建鎮之所雖不可攷而魏太祖紀云築<md:KR2k0058_SBCK_000-11a>¶長城于長川之西自赤城西至五原延袤二千里又魏¶
世祖破蠕蠕列置降人于漠南東至濡源西槩五原隂¶
山分六鎮是禦夷居六鎮之東自獨石口外至開平皆¶
其故地以今所攷上都河源方向核之道元所言非盡¶
無稽惟云二源雙引夾山西北流則未能實辨都爾本¶
諾爾為濡水正源而以夾山來㑹之三道河誤為濡源¶
雙引其云出山合成一川則即今之茂罕和碩耳至云
<pb:KR2k0058_WYG_000-10a>
又西北逕禦夷故城東其遺跡無可据惟以鎮北百四¶
十里計之當在今烏蘭河屯之地其餘諸山水雖與今<md:KR2k0058_SBCK_000-11b>¶圖不能悉合然所云又北逕箕安山東屈而東北流似¶
即今之多倫鄂博圖其云逕沙野西又逕沙野北則似¶
指伊克們綽克至喀喇烏蘇一帶沙磧言之其云三泉¶
鴈次合為一水注呂泉水則似今之克(伊/)綳河合伊克¶
霍爾昆等三源也云逆流水則似今之伊札爾也云木¶
林山水則似今之海畱台水也云又東盤泉水自西北
<pb:KR2k0058_WYG_000-10b>
東南流注濡河則似今額爾徳尼布拉克也又所云東¶
南水流迴曲謂之曲河以今圖屈折形勢觀之蓋即今¶
大河口自此以下道元即闌入白檀要陽按其地距所<md:KR2k0058_SBCK_000-12a>¶云㑹武列水之熱河境尚七百餘里漢時郡縣安得至¶
此其舛尚何待深辨乎至云濡水又東南逕盧龍塞則¶
為今之潘家口無疑其云塞道自無終東出渡濡水向¶
林蘭陘東至清陘無終為今玉田林蘭陘蓋今喜峯口¶
清陘即今冷口即此以證不特塞垣疆界了然即田疇
<pb:KR2k0058_WYG_000-11a>
引曹操迴軍盧龍塞之處亦可得其大概矣其自潘家¶
口以内至入海處酈注所記州邑山水雖名稱今昔不¶
同而以志乗訂之皆約略可數而未至大舛蓋道元于¶
諸水源委詢攷綦詳故所言時有相合者惟未嘗親履<md:KR2k0058_SBCK_000-12b>¶其地且以漢言誌䝉古山水名目往往傳訛傅㑹更不¶
免謬以千里則泥古而不知覈實之過也¶
歐陽修云灤水出炭山東北胡三省通鑑注因之其後¶
陳組綬職方圖攷顧祖禹方輿紀要皆從其說今攷獨
<pb:KR2k0058_WYG_000-11b>
石口外無所謂炭山者惟巴延屯圖古爾山據努三云¶
土人名其山為黑老山按昔人有謂濡水出黑龍山者¶
龍老音轉承訛黑龍山之言似不為妄今巴延屯圖古¶
爾山其陽石色黝黑所謂炭山或即指此而明一統志乃¶
以萬全縣南之炭山當之其地距獨石三百餘里則更<md:KR2k0058_SBCK_000-13a>¶風馬牛不相及矣¶
元史河渠志灤水出金蓮川中今獨石口外濡源相近¶
處無所謂金蓮川者按金史地理志云桓州曷里滸東
<pb:KR2k0058_WYG_000-12a>
川更名曰金蓮川又元史地理志云世祖命劉秉忠相¶
宅于桓州東灤水北之龍岡中統元年為開平府五年¶
加號上都即今之上都河屯正在灤水之北桓州尚在¶
其西攷元周伯琦扈從北行記云至失八兒秃地多泥¶
淖驛路至此相合地多異花有名金蓮花者似荷而黃¶
至察罕腦兒猶漢言白海也厯數驛始至桓州又王惲<md:KR2k0058_SBCK_000-13b>¶中堂事記云灤野蓋金人駐夏金蓮云云攷其地皆與¶
上都河屯相近失八兒秃當為什巴爾台䝉古語泥濘
<pb:KR2k0058_WYG_000-12b>
處也在上都西少北察罕腦兒當為察罕諾爾䝉古語¶
白湖也在上都南少西金蓮川當在什巴爾台察罕諾¶
爾之間元陳孚金蓮川詩云茫茫金蓮川日映山色赭¶
昔人建離宮今但存古瓦蓋金時于此建景明宮為避¶
暑之所許安仁疏有金蓮千里之外語以距京師道里¶
計之亦相合又今什巴爾台少西北有和洛和山蓋即¶
金史所謂曷里滸者川在其東去獨石口幾五百里其<md:KR2k0058_SBCK_000-14a>¶非濡源明甚周伯琦賦得灤河送蘇伯修詩云清灤悠
<pb:KR2k0058_WYG_000-13a>
悠北斗北千折縈環護邦國直疑銀漢天上來金蓮滿¶
川淨如拭蓋灤河先逕金蓮後至上都伯琦詠灤河而¶
兼及金蓮殆指河流所經言之修元史者直以為灤出¶
金蓮川中誤矣<md:KR2k0058_SBCK_000-14b>¶
<pb:KR2k0058_WYG_000-14a>
欽定四庫全書　　　　　史部十一
　水經注目録　　　　　　地理類四(河渠之/)
　　卷一
　　　河水
　　卷二
　　　河水
　　卷三
　　　河水
<pb:KR2k0058_WYG_000-14b>
　　卷四
　　　河水
　　卷五
　　　河水
　　卷六
　　　汾水　　　　　　　澮水
　　　涑水　　　　　　　文水
　　　原公水　　　　　　洞過水
<pb:KR2k0058_WYG_000-15a>
　　　晉水　　　　　　　湛水
　　卷七
　　　濟水
　　卷八
　　　濟水
　　卷九
　　　清水　　　　　　　沁水
　　　淇水　　　　　　　蕩水
<pb:KR2k0058_WYG_000-15b>
　　　洹水
　　卷十
　　　濁漳水　　　　　　清漳水
　　卷十一
　　　易水　　　　　　　滱水
　　卷十二
　　　聖水　　　　　　　巨馬水
　　卷十三
<pb:KR2k0058_WYG_000-16a>
　　　㶟水
　　卷十四
　　　濕餘水　　　　　　沽河
　　　鮑丘水　　　　　　濡水
　　　大遼水　　　　　　小遼水
　　　浿水
　　卷十五
　　　洛水　　　　　　　伊水
<pb:KR2k0058_WYG_000-16b>
　　　瀍水　　　　　　　澗水
　　卷十六
　　　穀水　　　　　　　甘水
　　　漆水　　　　　　　滻水
　　　沮水
　　卷十七
　　　渭水
　　卷十八
<pb:KR2k0058_WYG_000-17a>
　　　渭水
　　卷十九
　　　渭水
　　卷二十
　　　漾水　　　　　　　丹水
　　卷二十一
　　　汝水
　　卷二十二
<pb:KR2k0058_WYG_000-17b>
　　　潁水　　　　　　　洧水
　　　潩水　　　　　　　潧水
　　　渠
　　卷二十三
　　　隂溝水　　　　　　汳水
　　　獲水
　　卷二十四
　　　睢水　　　　　　　瓠子河
<pb:KR2k0058_WYG_000-18a>
　　　汶水
　　卷二十五
　　　泗水　　　　　　　沂水
　　　洙水
　　卷二十六
　　　沭水　　　　　　　巨洋水
　　　淄水　　　　　　　汶水
　　　濰水　　　　　　　膠水
<pb:KR2k0058_WYG_000-18b>
　　卷二十七
　　　沔水
　　卷二十八
　　　沔水
　　卷二十九
　　　沔水　　　　　　　潛水
　　　湍水　　　　　　　均水
　　　粉水　　　　　　　白水
<pb:KR2k0058_WYG_000-19a>
　　　比水
　　卷三十
　　　淮水
　　卷三十一
　　　滍水　　　　　　　淯水
　　　㶏水　　　　　　　灈水
　　　瀙水　　　　　　　潕水
　　　溳水
<pb:KR2k0058_WYG_000-19b>
　　卷三十二
　　　漻水　　　　　　　蘄水
　　　決水　　　　　　　沘水
　　　泄水　　　　　　　肥水
　　　施水　　　　　　　沮水
　　　漳水　　　　　　　夏水
　　　羌水　　　　　　　涪水
　　　梓潼水　　　　　　涔水
<pb:KR2k0058_WYG_000-20a>
　　卷三十三
　　　江水
　　卷三十四
　　　江水
　　卷三十五
　　　江水
　　卷三十六
　　　青衣水　　　　　　桓水
<pb:KR2k0058_WYG_000-20b>
　　　若水　　　　　　　沫水
　　　延江水　　　　　　存水
　　　温水
　　卷三十七
　　　淹水　　　　　　　葉榆河
　　　夷水　　　　　　　油水
　　　澧水　　　　　　　沅水
　　　泿水
<pb:KR2k0058_WYG_000-21a>
　　卷三十八
　　　資水　　　　　　　漣水
　　　湘水　　　　　　　灕水
　　　溱水
　　卷三十九
　　　洭水　　　　　　　深水
　　　鍾水　　　　　　　耒水
　　　洣水　　　　　　　漉水
<pb:KR2k0058_WYG_000-21b>
　　　瀏水　　　　　　　㵋水
　　　贛水　　　　　　　廬江水
　　卷四十
　　　漸江水　　　　　　斤江水
　　　江以南至日南郡二十水
　　　禹貢山水澤地所在
　　　　(臣/)等謹案水經注四十卷後魏酈道元撰道
　　　　元字善長范陽人官至御史中尉自晉以來
<pb:KR2k0058_WYG_000-22a>
　　　　注水經者凡二家郭璞注三卷杜佑作通典
　　　　時猶見之今惟道元所注存崇文總目稱其
　　　　中已佚五卷故元和郡縣志太平寰宇記所
　　　　引滹沱水涇水洛水皆不見于今書然今書
　　　　仍作四十卷疑後人分析以足原數也是書
　　　　自明以來絶無善本惟朱謀㙔所校盛行于
　　　　世而舛謬亦復相仍今以永樂大典所引各
　　　　按水名逐條參校非惟字句之訛層出疊見
<pb:KR2k0058_WYG_000-22b>
　　　　其中脫簡有自數十字至四百餘字者其道
　　　　元自序一篇諸本皆佚亦惟永樂大典僅存
　　　　蓋當時所據猶屬宋槧善本也謹排比原文
　　　　與近本鉤稽校勘凡補其闕漏者二千一百
　　　　二十八字刪其妄增者一千四百四十八字
　　　　正其臆改者三千七百一十五字神明煥然
　　　　頓還舊觀三四百年之疑竇一旦曠若發蒙
　　　　是皆我
<pb:KR2k0058_WYG_000-23a>
　　皇上稽古右文經籍道盛嫏嬛宛委之祕響然竝
　　　　臻遂使前代遺編幸逢
　　　昌運發其光于蠧簡之中若有神物撝呵以待
　　聖朝而出者是亦曠世之一遇矣至于經文注語
　　　　諸本率多混淆今考驗舊文得其端緒凡水
　　　　道所經之地經則云過注則云逕經則統舉
　　　　都㑹注則兼及繁碎地名凡一水之名經則
　　　　首句標明後不重舉注則文多旁涉必重舉
<pb:KR2k0058_WYG_000-23b>
　　　　其名以更端凡書内郡縣經則但舉當時之
　　　　名注則兼考故城之迹皆尋其義例一一釐
　　　　定各以案語附于下方至塞外羣流江南諸
　　　　派道元足跡皆所未經故于灤河之正源三
　　　　藏水之次序白檀要陽之建置俱不免附㑹
　　　　乖錯甚至以浙江妄合姚江尤為傳聞失實
　　　　自我
　　皇上命使履視盡得其脈絡曲折之詳
<pb:KR2k0058_WYG_000-24a>
　　御製熱河考灤源考證諸篇為之抉摘舛謬條分
　　　　縷擘足永訂千秋耳食沿訛謹録弁簡端永
　　　　昭定論又水經作者唐書題曰桑欽然班固
　　　　嘗引欽說與此經文異道元注亦引欽所作
　　　　地理志不曰水經觀其涪水條中稱廣漢已
　　　　為廣魏則決非漢時鍾水條中稱晉寧仍曰
　　　　魏寧則未及晉代推尋文句大抵三國時人
　　　　今既得道元原序知竝無桑欽之文則據以
<pb:KR2k0058_WYG_000-24b>
　　　　削去舊題亦庶幾闕疑之義爾乾隆四十四
　　　　年二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官(臣/)陸　費　墀
<pb:KR2k0058_WYG_000-25a>
酈道元水經注原序¶
序曰易稱天以一生水故氣微于北方而為物之先也¶
𤣥中記曰天下之多者水也浮天載地高下無所不至¶
萬物無所不潤及其氣流屆石精薄膚寸不崇朝而澤¶
合靈宇者神莫與竝矣是以達者不能測其淵沖而盡¶
其鴻深也昔大禹記著山海周而不備地理誌其所録¶
簡而不周尚書本紀與職方俱略都賦所述裁不宣意¶
水經雖粗綴津緒又闕旁通所謂各言其志而罕能備
<pb:KR2k0058_WYG_000-25b>
其宣導者矣今尋圖訪賾者極聆州域之說而涉土遊<md:KR2k0058_SBCK_000-15a>¶方者寡能達其津照縱髣髴前聞不能不猶深屏營也¶
余少無尋山之趣長違問津之性識絶深經道淪要博¶
進無訪一知二之機退無觀隅三反之慧獨學無聞古¶
人傷其孤陋捐喪辭書達士嗟其面牆黙室求深閉舟¶
問逺故亦難矣然毫管闚天厯筩時昭飲河酌海從性¶
斯畢竊以多暇空傾歲月輒述水經布廣前文大傳曰¶
大川相間小川相屬東歸于海脈其枝流之吐納診其
<pb:KR2k0058_WYG_000-26a>
沿路之所躔訪瀆捜渠緝而綴之經有謬誤者考以附¶
正文所不載非經水常源者不在記注之限但緜古芒<md:KR2k0058_SBCK_000-15b>¶昧華戎代襲郭邑空傾川流戕改殊名異目世乃不同¶
川渠隱顯書圖自負或亂流而攝詭號或直絶而生通¶
稱枉渚交奇洄湍決澓躔絡枝煩條貫系夥十二經通¶
尚或難言輕流細漾固難辯究正可自獻逕見之心備¶
陳輿徒之說其所不知蓋闕如也所以撰證本經附其¶
枝要者庶備忘誤之私求其尋省之易
<md:KR2k0058_SBCK_000-17a>¶

<pb:KR2k0058_WYG_001-1a>
欽定四¶庫全¶書
　
