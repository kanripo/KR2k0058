# -*- mode: mandoku-view -*-
#+TITLE: 水經注
#+DATE: 2015-09-23 10:07:01
#+PROPERTY: LASTPB  <md:KR2k0058_SBCK_036-1a>
#+PROPERTY: JUAN 38

¶
<md:KR2k0058_SBCK_038-1a>¶
<pb:KR2k0058_WYG_038-1a>
欽定四庫全書
　水經注卷三十八¶
　　　　　　　　　　　　魏　酈道元　撰¶
　　資水　　漣水　　湘水¶
　　灕水　　溱水¶
資水出零陵都梁縣路山¶
　資水出武陵郡無陽縣界唐糺山蓋路山之别名也¶
　謂之大溪水東北逕邵陵郡武岡縣南縣分都梁之
<pb:KR2k0058_WYG_038-1b>
　所置也縣左右二岡對峙重阻齊秀間可二里舊傳¶
　後漢伐五溪蠻蠻保此岡故曰武岡縣即其稱焉大<md:KR2k0058_SBCK_038-1b>¶　溪逕建興縣南又逕都梁縣南(案近刻/脫縣字)漢武帝元朔¶
　五年以封長沙定王子敬侯遂之邑也(案遂近刻/訛作定)縣¶
　西有小山山上有渟水既清且淺其中悉生蘭草綠¶
　葉紫莖芳風藻川蘭馨逺馥俗謂蘭為都梁山因以¶
　號縣受名焉¶
東北過夫夷縣
<pb:KR2k0058_WYG_038-2a>
　夫水出縣西南零陵縣界少延山東北流逕扶縣南¶
　(案扶下近/刻衍陽字)本零陵之夫夷縣也漢武帝元朔五年以¶
　封長沙定王子敬侯義之邑也夫水又東注邵陵水<md:KR2k0058_SBCK_038-2a>¶　謂之邵陵浦水口也(案水字近刻/訛在口字下)¶
東北過邵陵縣之北¶
　縣治郡下南臨大溪水逕其北謂之邵陵水魏咸熙¶
　二年吳寳鼎元年孫晧分零陵北部立邵陵郡于邵¶
　陵縣縣故昭陵也(案昭近刻/訛作邵)溪水東得高平水口(案/水)
<pb:KR2k0058_WYG_038-2b>
　(近刻訛/作又)水出武陵郡沅陵縣首望山西南逕高平縣¶
　南(案逕近刻/訛作流)又東入邵陵縣界南入于邵水邵水又¶
　東㑹雲泉水水出零陵永昌縣雲泉山西北流逕邵¶
　陽南縣故昭陽也(案昭陽朱謀㙔云疑作昭陵非也/今攷郡國志昭陽屬零陵郡昭陵)
　(屬長/<md:KR2k0058_SBCK_038-2b>¶沙郡)雲泉水又北注邵陵水謂之邵陽水口自下東¶
　北出益陽縣其間逕流山峽名之為茱萸江蓋水變¶
　名也¶
又東北過益陽縣北
<pb:KR2k0058_WYG_038-3a>
　縣有關聖瀨所謂關侯灘也南對甘寜故壘昔關侯¶
　屯軍水北孫權令魯肅甘寜拒之于是水寜謂肅曰¶
　彼聞吾咳唾之聲不敢渡也渡則成擒矣侯夜聞寜¶
　處分曰興霸聲也遂不渡茱萸江又東逕益陽縣北¶
　又謂之資水應劭曰縣在益水之陽今無益水亦或<md:KR2k0058_SBCK_038-3a>¶　資水之殊目矣然此縣之左右處處有深潭漁者咸¶
　輕舟委浪謠詠相和羅君章所謂其聲綿邈者也水¶
　南十里有井數百口淺者四五尺或三五丈深者亦
<pb:KR2k0058_WYG_038-3b>
　不測其深古老相傳昔人以杖撞地輒便成井或云¶
　古人采金沙處莫詳其實也¶
又東與沅水合于湖中東北入于江也¶
　湖即洞庭湖也所入之處謂之益陽江口¶
漣水出連道縣西資水之别¶
　水出邵陵縣界南逕連道縣縣故城在湘鄉縣西百<md:KR2k0058_SBCK_038-3b>¶　六十里控引衆流合成一溪東入衡陽湘鄉縣厯石¶
　魚山下多𤣥石山高八十餘丈廣十里石色黑而理
<pb:KR2k0058_WYG_038-4a>
　若雲母開發一重輒有魚形鱗□首尾(案□近/刻作鰭)宛若¶
　刻畫長數寸魚形備足燒之作魚膏腥因以名之漣¶
　水又逕湘鄉縣南臨漣水本屬零陵長沙定王子昌¶
　邑(案昌受封于建平四年去定王已遠漢/書但云長沙王子此定字或後人誤加)漣水又屈¶
　逕其縣東而入湘南縣也¶
東北過湘南縣南又東北至臨湘縣西南東入于湘¶
　漣水自湘南縣東流至衡陽湘西縣界入于湘水也<md:KR2k0058_SBCK_038-4a>¶　于臨湘縣為西南者矣
<pb:KR2k0058_WYG_038-4b>
湘水出零陵始安縣陽海山¶
　即陽朔山也應劭曰湘出零山(案零下近/刻衍陵字)蓋山之殊¶
　名也山在始安縣北縣故零陵之南部也魏咸熙二¶
　年孫皓之甘露元年立始安郡湘灕同源分為二水¶
　南為灕水北則湘川東北流羅君章湘中記曰湘水¶
　之出于陽朔則觴為之舟至洞庭日月若出入于其¶
　中也¶
東北過零陵縣東<md:KR2k0058_SBCK_038-4b>¶
<pb:KR2k0058_WYG_038-5a>
　越城嶠水南出越城之嶠嶠即五嶺之西嶺也秦置¶
　五嶺之戍是其一焉北至零陵縣下注湘水湘水又¶
　逕零陵縣南又東北逕觀陽縣(案近刻/脫縣字)與觀水合水¶
　出臨賀郡之謝沭縣界西北逕觀陽縣西縣蓋即水¶
　為名也又西北流注于湘川謂之觀口也¶
又東北過洮陽縣東¶
　洮水出縣西南大山東北逕其縣南即洮水以立稱¶
　矣漢武帝元朔五年封長沙定王子節侯拘為侯國
<pb:KR2k0058_WYG_038-5b>
　(案節侯拘有脫誤史記作靖/侯狗彘漢書作靖侯狩燕)王莽更名之曰洮治也<md:KR2k0058_SBCK_038-5a>¶　其水東流注于湘水¶
又東北過泉陵縣西¶
　營水出營陽泠道縣南山(案南下近/刻衍流字)西流逕九疑山¶
　下蟠基蒼梧之野峯秀數郡之間羅巖九舉各導一¶
　溪岫壑負阻異嶺同勢遊者疑焉故曰九疑山大舜¶
　窆其陽商均葬其隂山南有舜廟前有石碑文字缺¶
　落不可復識自廟仰山極高直上可百餘里古老相
<pb:KR2k0058_WYG_038-6a>
　傳言未有登其峯者山之東北泠道縣界又有舜廟¶
　縣南有舜碑碑是零陵太守徐儉立營水又西逕營<md:KR2k0058_SBCK_038-5b>¶　道縣馮水注之水出臨賀郡馮乘縣東北馮岡其水¶
　導源馮溪西北流(案馮溪二字近刻/訛在下句縣字下)縣以託名焉馮¶
　水帶約衆流渾成一川謂之北渚厯縣北西至關下¶
　關下地名也是商舟改裝之始馮水又左合萌渚之¶
　水水南出于萌渚之嶠五嶺之第四嶺也其山多錫¶
　亦謂之錫方矣渚水北逕馮乘縣西而北注馮水馮
<pb:KR2k0058_WYG_038-6b>
　水又逕營道縣而右㑹營水營水又西北屈而逕營¶
　道縣西王莽之九疑亭也營水又東北逕營浦縣南¶
　營陽郡治也魏咸熙二年吳孫晧分零陵置在營水<md:KR2k0058_SBCK_038-6a>¶　之陽故以名郡矣營水又北都溪水注之水出舂陵¶
　縣北二十里仰山南逕其縣西縣本泠道縣之舂陵¶
　鄉蓋因舂溪為名矣漢長沙定王分以為縣武帝元¶
　朔五年封王中子買為舂陵侯(案近刻侯/上衍節字)縣故城東¶
　又有一城東西相對各方百步古老相傳言漢家舊
<pb:KR2k0058_WYG_038-7a>
　城漢稱猶存知是節侯故邑也城東角有一碑文字¶
　缺落不可復識東南三十里尚有節侯廟都溪水又¶
　南逕新寜縣東(案近刻/脫寜字)縣東傍都溪溪水又西逕縣¶
　南左與五溪俱㑹縣有五山山有一溪五水㑹于縣<md:KR2k0058_SBCK_038-6b>¶　門(案縣近刻/訛作谿)故曰都溪也都溪水自縣又西北流逕¶
　泠道縣北與泠水合水南出九疑山北流逕其縣西¶
　南縣指泠溪以即名王莽之泠陵縣也泠水又北流¶
　注于都溪水又西北入于營水營水又北流(案營近/刻訛作)
<pb:KR2k0058_WYG_038-7b>
　¶(溪/)入營陽峽(案入字近刻/作注于二字)又北至觀陽縣而出于峽¶
　大小二峽之間為沿㴑之極艱矣營水又西北逕泉¶
　陵縣西漢武帝元朔五年(案近刻/脫帝字)以封長沙定王子¶
　節侯賢之邑也王莽名之曰溥潤零陵郡治故楚矣¶
　漢武帝元鼎六年分桂陽置太史公曰舜葬九疑寔<md:KR2k0058_SBCK_038-7a>¶　惟零陵(案此下近刻有或作/零郡凵字係衍文)郡取名焉王莽之九疑¶
　郡也下邳陳球為零陵太守桂陽賊胡蘭攻零陵激¶
　流灌城球輒于内因地勢反決水淹賊相拒不能下
<pb:KR2k0058_WYG_038-8a>
　縣有白土鄉零陵先賢傳曰鄭産字景載泉陵人也¶
　為白土嗇夫漢末多事國用不足産子一歳輒出口¶
　錢民多不舉子産乃敕民勿得殺子口錢當自代出¶
　産言其郡縣為表上言錢得除更名白土為更生鄉¶
　也晉書地道記曰(案記近刻/訛作志)縣有香茅氣甚芬香言¶
　貢之以縮酒也營水又北流注于湘水湘水又東北<md:KR2k0058_SBCK_038-7b>¶　與應水合水出邵陵縣厯山崕隥險阻峻崿萬尋澄¶
　源湛于下應水湧于上東南流逕應陽縣南晉分觀
<pb:KR2k0058_WYG_038-8b>
　陽縣立蓋即應水為名也應水又東南流逕有鼻墟¶
　南王隱曰應陽縣本泉陵之北部(案陵近刻/訛作陽)東五里¶
　有鼻墟言象所封也山下有象廟言甚有靈能興雲¶
　雨余所聞也聖人之神曰靈賢人之精氣為鬼象生¶
　不慧死靈何寄乎應水又東南流而注于湘水湘水¶
　又東北得□口水出永昌縣北羅山東南流逕石燕¶
　山東其山有石紺而狀燕因以名山其石或大或小<md:KR2k0058_SBCK_038-8a>¶　若母子焉及其雷風相薄則石燕羣飛頡頏如眞燕
<pb:KR2k0058_WYG_038-9a>
　矣羅君章云今燕不必復飛也其水又東南逕水昌¶
　縣南又東流注于湘水又東北逕祁陽縣南又有餘¶
　溪水注之水出西北邵陵郡邵陵縣東南流注于湘¶
　其水(案此下近/刻衍濁字)揚清汎濁水色兩分湘水又北與宜¶
　溪水合水出湘東郡之新寜縣西南新平故縣東新¶
　寜故新平也衆川瀉浪共成一津西北流東岸山下¶
　有龍穴宜水逕其下天旱則擁水注之便有雨降宜¶
　水又西北注于湘湘水又西北得舂水口水上承營<md:KR2k0058_SBCK_038-8b>¶
<pb:KR2k0058_WYG_038-9b>
　陽舂陵縣西北潭山又北逕新寜縣東又西北流注¶
　于湘水也¶
又東北過重安縣東又東北過酃縣西承水從東南來¶
注之¶
　承水出衡陽重安縣西邵陵縣界邪薑山東北流至¶
　重安縣逕舜廟下廟在承水之隂又東合略塘相傳¶
　云此塘中有銅神今猶時聞銅聲于水水輒變綠作¶
　銅腥魚為之死承水又東北逕重安縣南漢長沙頃
<pb:KR2k0058_WYG_038-10a>
　王子度邑也(案度近刻/訛作䖍)故零陵之鍾武縣王莽更名<md:KR2k0058_SBCK_038-9a>¶　曰鍾桓也武水入焉水出鍾武縣西南表山東流至¶
　鍾武縣故城南而東北流至重安縣注于承水至湘¶
　東臨承縣北東注于湘謂之承口臨承即故酃縣也¶
　縣即湘東郡治也郡舊治在湘水東故以名郡魏正¶
　元二年吳主孫亮分長沙東部立縣有石鼓高六尺¶
　湘水所逕鼓鳴則土有兵革之事羅君章云扣之聲¶
　聞數十里此鼓今無復聲觀陽縣東有裴巖其下有
<pb:KR2k0058_WYG_038-10b>
　石鼓形如覆船扣之清響逺徹其類也湘水又北(案/近)¶
　(刻訛作/北又)厯印石石在衡山縣南湘水右側(案近刻訛/作衡水縣)
　<md:KR2k0058_SBCK_038-9b>¶(南江水/又有)盤石或大或小臨水(案此下近/刻衍而字)石悉有跡其¶
　方如印纍然行列無文字如此可二里許因名為印¶
　石也湘水又北逕衡山縣東山在西南有三峯一名¶
　紫蓋一名石囷(案近刻脫/此四字)一名芙容(案容近刻/訛作峯)芙容¶
　峯最為竦傑(案近刻/脫芙字)自逺望之蒼蒼隱天故羅含云¶
　望若陣雲非清霽素朝不見其峯丹水湧其左澧泉
<pb:KR2k0058_WYG_038-11a>
　流其右山經謂之岣嶁(案此下近/刻衍山字)為南嶽也山下有¶
　舜廟南有祝融冢楚靈王之世山崩毁其墳得營丘¶
　九頭圖禹治洪水(案近刻/脫禹字)血馬祭山得金簡玉字之<md:KR2k0058_SBCK_038-10a>¶　書芙容峯之東有仙人石室學者經過往往聞諷誦¶
　之音矣衡山東南二面臨映湘川自長沙至此江湘¶
　七百里中有九向九背(案近刻脫/九向二字)故漁者歌曰帆隨¶
　湘轉望衡九靣山上有飛泉下注下映青林直注山¶
　下望之若幅練在山矣湘水又東北逕湘南縣東又
<pb:KR2k0058_WYG_038-11b>
　厯湘西縣南分湘南置也衡陽郡治魏甘露二年(案/甘)
　¶(露近刻訛/作正元)吳孫亮分長沙西部立治晉湘南太守何¶
　承天(案近刻/脫晉字)徙治湘西矣(案治近刻/訛作郡)十三州志曰日¶
　華水出桂陽郴縣日華山(案近刻/脫日字)西至湘南縣入湘<md:KR2k0058_SBCK_038-10b>¶　地理志曰郴縣有耒水出耒山西至湘南西入湘湘¶
　水又北逕麓山東其山東臨湘川西旁原隰息心之¶
　士多所萃焉¶
又東北過隂山縣西洣水從東南來注之又北過醴陵
<pb:KR2k0058_WYG_038-12a>
縣西漉水從東南來注之(案近刻脫/南來二字)¶
　續漢書五行志曰建安八年長沙醴陵縣有大山常¶
　鳴如牛呴聲積數年後豫章賊攻没縣亭殺掠吏民¶
　因以為候湘水又北逕建寜縣(案此下原本及近刻/¶有而旁湘水縣北六)
　(字係訛舛衍文歸有/光本所無今刪去)有空泠峽驚浪雷奔濬同三峽<md:KR2k0058_SBCK_038-11a>¶　湘水又北逕建寜縣故城下晉太始中立¶
又北過臨湘縣西瀏水從縣西北流注(案注下近/¶刻有之字)
　縣南有石潭山湘水逕其西山有石室石牀臨對清
<pb:KR2k0058_WYG_038-12b>
　流湘水又北逕昭山西(案近刻/脫湘字)山下有旋泉深不可¶
　測故言昭潭無底也亦謂之曰湘州潭湘水又北逕¶
　南津城西西對橘洲或作吉字(案此四字亦/注内之小注)為南津¶
　洲尾水西有橘洲子戍故郭尚存湘水又北左㑹瓦¶
　官水口湘浦也又逕船官西湘洲商舟之所次也北¶
　對長沙郡郡在水東州城南舊治在城中後乃移此<md:KR2k0058_SBCK_038-11b>¶　湘水左逕麓山東上有故城山北有白露水口湘浦¶
　也又右逕臨湘縣故城西縣治湘水濵臨川側故即
<pb:KR2k0058_WYG_038-13a>
　名焉王莽改號撫陸故楚南境之地也(案近刻/脫楚字)秦滅¶
　楚立長沙郡即青陽之地也秦始皇二十六年令曰¶
　(案近刻脫/此二字)荆王獻青陽以西漢書鄒陽傳曰越水長¶
　沙還舟青陽注張晏曰青陽地名也蘓林曰青陽長¶
　沙縣也漢高祖五年以封吳芮為長沙王是城即芮¶
　築也漢景帝二年封唐姬子發為王都此王莽之鎮¶
　蠻郡也于禹貢則荆州之域晉懷帝以永嘉元年分<md:KR2k0058_SBCK_038-12a>¶　荆州湘中諸郡立湘州治此城之内郡廨西有陶侃
<pb:KR2k0058_WYG_038-13b>
　廟(案近刻/脫有字)云舊是賈誼宅地中有一井是誼所鑿極¶
　小而深上歛下大其狀似壺傍有一腳石牀纔容一¶
　人坐形流俗相承云誼㝛所坐牀又有大柑樹亦云¶
　誼所植也城之西北有故市北對臨湘縣之新治縣¶
　治西北有北津城縣北有吳芮冢廣踰六十八丈登¶
　臨寫目為廛郭之佳憩也郭頒世語云魏黄初末吳¶
　人發芮冢取木于縣立孫堅廟見芮尸容貌衣服並¶
　如故吳平後與發冢人于夀春見南蠻校尉呉綱曰<md:KR2k0058_SBCK_038-12b>¶
<pb:KR2k0058_WYG_038-14a>
　君形貌何類長沙王吳芮乎但君微短耳綱瞿然曰¶
　是先祖也自芮卒至冢發四百年至見綱又四十餘¶
　年矣湘水左合誓口又北得石槨口並湘浦也右合¶
　麻溪水口湘浦也湘水又北逕三石山東山枕側湘¶
　川北即三石水口也湘浦矣(案近刻/脫矣字)水北有三石戍¶
　戍城為二水之㑹也湘水又逕瀏口戍西北對瀏水¶
又北溈水從西南來注之¶
　溈水出益陽縣馬頭山東逕新陽縣南晉太康元年
<pb:KR2k0058_WYG_038-14b>
　改曰新康矣溈水又東入臨湘縣厯溈口戍東南注<md:KR2k0058_SBCK_038-13a>¶　湘水湘水又北合斷口又北則下營口湘浦也湘水¶
　之左岸有高口水出益陽縣西北逕高口戍南又西¶
　北上鼻水自鼻洲上口受湘西入焉謂之上鼻浦高¶
　水西北與下鼻浦合(案西近刻/訛作南)水自鼻洲下口首受¶
　湘川西通高水謂之下鼻口高水又西北右屈為陵¶
　子潭東北流注湘為陵子口湘水自高口戍東又北¶
　右㑹鼻洲左合上鼻口又北右對下鼻口又北得陵
<pb:KR2k0058_WYG_038-15a>
　子口湘水右岸銅官浦出焉湘水又北逕銅官山西¶
　臨湘水山土紫色内含雲母故亦謂之雲母山也<md:KR2k0058_SBCK_038-13b>¶又北過羅縣西㵋水從東來流注(案注下近/¶刻有之字)
　湘水又北逕錫口戍東又北左派謂之錫水西北流¶
　逕錫口戍北又西北流屈而東北注玉水焉水出西¶
　北玉池東南流注于錫浦謂之玉池口錫水又東北¶
　東湖水注之水上承玉池之東湖也南注于錫(案注/¶近刻)
　(訛作/流)謂之三陽涇(案近刻作逕下門涇/三津涇苟導涇並同)水南有三戍
<pb:KR2k0058_WYG_038-15b>
　又東北注于湘湘水自錫口北出又得望屯浦湘浦¶
　也湘水又北枝津北出(案近刻/脫出字)謂之門涇也湘水紆¶
　流西北東北合門水謂之門涇口又北得三溪水口<md:KR2k0058_SBCK_038-14a>¶　水東承大湖(案大近刻訛/作太下同)西通湘浦三水之㑹故得¶
　三溪之目耳又北東㑹大對水口西接三津涇湘水¶
　又北逕黄陵亭西右合黄陵水口(案右近刻/訛作又)其水上¶
　承大湖湖水西流逕二妃廟南世謂之黄陵廟也言¶
　大舜之陟方也二妃從征溺于湘江神遊洞庭之淵
<pb:KR2k0058_WYG_038-16a>
　出入瀟湘之浦瀟者水清深也湘中記曰湘川清照¶
　五六丈下見底石如摴蒱矢(案近刻訛作/如樗蒲矣)五色鮮明¶
　白沙如霜雪赤崖若朝霞是納瀟湘之名矣故民為¶
　立祠于水側焉荆州牧劉表刋石立碑樹之于廟以<md:KR2k0058_SBCK_038-14b>¶　旌不朽之傳矣黄水又西流入于湘謂之黄陵口昔¶
　王子屮有異才(案屮近刻/訛作山)年二十而得惡夢作夢賦¶
　二十一溺死于湘浦即斯川矣湘水又北逕白沙戍¶
　西又北右㑹東町口㵋水也湘水又左合決湖口水
<pb:KR2k0058_WYG_038-16b>
　出西陂東通湘渚湘水又北汨水注之水東出豫章¶
　艾縣桓山西南逕吳昌縣北與純水合水源出其縣¶
　東南純山西北流又東逕其縣南又北逕其縣故城¶
　下縣是吳主孫權立純水又右㑹汨水汨水又西逕¶
　羅縣北本羅子國也故在襄陽宜城縣西楚文王移<md:KR2k0058_SBCK_038-15a>¶　之于此秦立長沙郡(案立字近刻/訛在長沙下)因以為縣水亦謂¶
　之羅水(案縣近刻訛作/郡脫水亦二字)汨水又西逕玉笥山羅含湘¶
　中記云屈潭之左有玉笥山道士遺言此福地也一
<pb:KR2k0058_WYG_038-17a>
　曰地腳山汨水又西為屈潭即汨羅淵也(案近刻/脫汨字)屈¶
　原懷沙自沈于此故淵潭以屈為名昔賈誼史遷皆¶
　嘗逕此弭檝江波投弔于淵淵北有屈原廟廟前有¶
　碑又有漢南太守程堅碑寄在原廟汨水又西逕汨¶
　羅戍南西流注于湘春秋之羅汭矣世謂之汨羅口¶
　(案近刻/脫之字)湘水又北枝分北出逕汨羅戍西又北逕磊<md:KR2k0058_SBCK_038-15b>¶　石山東(案磊近刻/作壘下同)又北逕磊石戍西謂之茍導涇矣¶
　而北合湘水湘水自汨羅口(案近刻脫湘水/二字及羅字)西北逕
<pb:KR2k0058_WYG_038-17b>
　磊石山西而北對青草湖亦或謂之為青草山也西¶
　對懸城口湘水又北得九口並湘浦也湘水又東北¶
　為青草湖口右㑹茍導涇北口(案近刻/脫導字)與勞口合又¶
　北得同拌口皆湘浦右迆者也¶
又北過下雋縣西微水從東來流注(案注下近/¶刻有之字)
　湘水左㑹清水口(案近刻訛/作水青口)資水也世謂之益陽江¶
　湘水之左(案近刻/無之字)逕鹿角山東右逕謹亭戍西又北<md:KR2k0058_SBCK_038-16a>¶　合查浦又北得萬石浦(案近刻/脫石字)咸湘浦也側湘浦北
<pb:KR2k0058_WYG_038-18a>
　有萬石戍湘水左則沅水注之謂之横房口東對微¶
　湖世或謂之麋湖也(案湖下近/刻衍口字)右屬微水即經所謂¶
　微水經下雋者也西流注于江謂之麋湖口湘水又¶
　北(案湘近刻/訛作也)逕金浦戍北帶金浦水湖溠也湘水左¶
　則澧水注之世謂之武陵江凡此四水同注洞庭北¶
　㑹大江(案近刻重/一北字)名之五渚戰國䇿曰秦與荆戰大¶
　破之取洞庭五渚者也(案近刻/脫者字)湖水廣圓五百餘里¶
　日月若出没于其中山海經云洞庭之山帝之二女<md:KR2k0058_SBCK_038-16b>¶
<pb:KR2k0058_WYG_038-18b>
　居焉沅澧之風交瀟湘之浦(案近刻/脫瀟字)出入多飄風暴¶
　雨湖中有君山編山君山有石穴潛通吳之包山郭¶
　景純所謂巴陵地道者也是山湘君之所遊處故曰¶
　君山矣昔秦始皇遭風于此而問其故博士曰湘君¶
　出入則多風秦王乃赭其山漢武帝亦登之射蛟于¶
　是山東北對編山山多篪竹兩山相次去數十里迴¶
　峙相望孤影若浮湖之右岸有山世謂之笛烏頭石¶
　石北右㑹翁湖口水上承翁湖左合洞浦所謂三苗
<pb:KR2k0058_WYG_038-19a>
　之國左洞庭者也<md:KR2k0058_SBCK_038-17a>¶又北至巴丘山入于江¶
　山在湘水右岸山有巴陵故城本吳之巴丘邸閣城¶
　也晉太康元年立巴陵縣于此後置建昌郡宋元嘉¶
　十六年立巴陵郡城跨岡嶺濵阻三江巴陵西對長¶
　洲其洲南分湘浦(案分近/刻作□)北屆大江(案屆近/刻作對)故曰三¶
　江也三水所㑹亦或謂之三江口矣夾山列關謂之¶
　射獵又北對養口咸湘浦也水色青異東北入于大
<pb:KR2k0058_WYG_038-19b>
　江有清濁之别謂之江㑹也¶
灕水亦出陽海山<md:KR2k0058_SBCK_038-17b>¶　灕水與湘水出一山而分源也湘灕之間陸地廣百¶
　餘步謂之始安嶠嶠即越城嶠也嶠水自嶠之陽南¶
　流注灕名曰始安水故庾仲初之賦揚都云判五嶺¶
　而分流者也灕水又南與溈水合水出西北邵陵縣¶
　界而東南流至零陵縣西南逕越城西建安十六年¶
　交州刺史賴㳟自廣信合兵小零陵越城迎步騭即
<pb:KR2k0058_WYG_038-20a>
　是地也溈水又東南流注于灕水漢書所謂出零陵¶
　下灕水者也灕水又南合彈丸溪水出于彈丸山山¶
　有湧泉奔流衝激山嵁及溪中(案嵁近/刻作崖)有石若丸自<md:KR2k0058_SBCK_038-18a>¶　然珠圓狀彈丸矣故山水即名焉驗其山有石竇下¶
　深數丈洞穴深遠莫究其極(案近刻脫/此十八字)溪水東流注¶
　于灕水灕水又南逕始興縣東魏元帝咸熙二年(案/元)
　¶(帝近刻訛/作文帝)吳孫皓分零陵南部立始興縣灕水又南¶
　右㑹洛溪溪水出永豐縣西北洛溪山東流逕其縣
<pb:KR2k0058_WYG_038-20b>
　北縣本蒼梧之北鄉孫皓割以為縣洛溪水又東南¶
　逕始安縣而東注灕水灕水又東南流入熙平縣逕¶
　羊瀨山山臨灕水(案近刻/脫灕字)石間有色類羊又東南逕¶
　雞瀨山山帶灕水石色狀雞(案石上近/刻衍山字)故二山以物<md:KR2k0058_SBCK_038-18b>¶　象受名矣灕水又南得熙平水口水源出縣東龍山¶
　西南流逕其縣南又西與北鄉溪水合水出縣東北¶
　北鄉山西流逕其縣北又西流南轉逕其縣西縣本¶
　始安之扶鄉也孫皓割以為縣溪水又南注熙平水
<pb:KR2k0058_WYG_038-21a>
　(案近刻/脫水字)熙平水又西注于灕水縣南有朝夕塘水出¶
　東山西南有水(案有近刻/訛作塘)從山下注塘一日再増再¶
　減盈縮以時未嘗愆期同于潮水因名此塘(案近刻/訛作潭)
　為朝夕塘矣灕水又西逕平樂縣界左合平樂溪口¶
　水出臨賀郡之謝沭縣南厯山西北流逕謝沭縣西<md:KR2k0058_SBCK_038-19a>¶　南西南流至平樂縣東南左㑹謝沭衆溪派流湊合¶
　西逕平樂南孫晧割蒼梧之境立以為縣北隸始安¶
　溪水又西南流注于灕水謂之平樂水(案近刻/脫樂字)
<pb:KR2k0058_WYG_038-21b>
南過蒼梧荔浦縣¶
　瀨水出縣西北魯山之東逕其縣西與濡水合水出¶
　永豐縣西北濡山東南逕其縣西又東南流入荔浦¶
　縣(案入下近/刻有于字)注于瀨溪又注于灕水灕水之上(案近/刻脫)
　(灕¶水/二字)有關(案近刻訛作/有灕水關)灕水又南左合靈溪水口水¶
　出臨賀富川縣北符靈岡南流逕其縣東又南注于<md:KR2k0058_SBCK_038-19b>¶　灕水也¶
又南至廣信縣入于鬱水
<pb:KR2k0058_WYG_038-22a>
溱水出桂陽臨武縣南繞城西北屈東流¶
　溱水導源縣西南北流逕縣西而北與武溪合山海¶
　經曰肄水出臨武西南(案肄近刻訛/作肆下同)而東南注于海¶
　(案近刻脫而/東南三字)入番禺西肄水蓋溱水之别名也武溪¶
　水出臨武縣西北桐柏山東南流右合溱水亂流東¶
　南逕臨武縣西謂之武溪縣側臨溪東因曰臨武縣¶
　王莽更名大武也溪又東南流左㑹黄岑溪水(案岑/<md:KR2k0058_SBCK_038-20a>¶近刻)
　(訛作泠/下同)水出郴縣黄岑山西南流右合武溪水武溪
<pb:KR2k0058_WYG_038-22b>
　水又南入重山(案重近刻/訛作里)山名藍豪廣圓五百里悉¶
　曲江縣界崖峻險阻(案近刻訛作/崖壁峻阻)巖嶺干天交柯雲¶
　蔚霾天晦景謂之瀧中懸湍迴注崩浪震山名之瀧¶
　水¶
東至曲江縣安聶邑東屈西南流¶
　瀧水又南出峽謂之瀧口西岸有任將軍城南海都¶
　尉任囂所築也囂死尉佗自龍川始居之東岸有任¶
　將軍廟瀧水又南合泠水泠水東出泠君山山羣峯<md:KR2k0058_SBCK_038-20b>¶
<pb:KR2k0058_WYG_038-23a>
　之孤秀也晉太元十八年崩十餘丈(案十近刻/訛作千)于是¶
　懸澗瀑挂傾流注壑頽波所入灌于瀧水瀧水又右¶
　合林水林水出縣東北洹山王歆之始興記曰(案近/刻脫)
　(之/¶字)林水源裏有石室(案近刻/脫石字)室前磐石上行羅十瓮¶
　(案行近刻/訛作列)中悉是餅銀采伐遇之不得取取必迷悶¶
　晉太元初民封驅之家僕宻竊三餅歸發看有大蛇¶
　螫之而死湘州記曰其夜驅之夢神語曰君奴不謹¶
　盜銀三餅即日顯戮以銀相償覺視則奴死銀在矣
<pb:KR2k0058_WYG_038-23b>
　(案償近刻訛/作傋脫覺字)林水自源西注于瀧水(案注近刻/訛作流)又與<md:KR2k0058_SBCK_038-21a>¶　雲水合水出縣北湯泉泉源沸湧浩氣雲浮以腥物¶
　投之俄頃即熱(案近刻/訛作熟)其中時有細赤魚游之不為¶
　灼也西北合瀧水又有藉水上承滄海水有島嶼焉¶
　其水吐納衆流西北注于瀧水瀧水又南厯靈鷲山¶
　山本名虎郡山亦曰虎市山以虎多暴故也晉義熙¶
　中沙門釋僧律葺宇巖阿猛虎遠跡蓋律仁感所致¶
　因改曰靈鷲山瀧水又南逕曲江縣東云縣昔號曲
<pb:KR2k0058_WYG_038-24a>
　紅(案近刻訛作又/言縣皆號曲江)曲紅山名也(案近刻/脫紅字)東連岡是矣¶
　瀧中有碑文曰按地理志曲江舊縣也王莽以為除<md:KR2k0058_SBCK_038-21b>¶　虜始興郡治魏文帝咸熙二年孫晧分桂陽南部立¶
　縣東傍瀧溪號曰北瀧水水左即東溪口也水出始¶
　興東江州南康縣界石閻山西流而與連水合水出¶
　南康縣涼熱山連溪山即大庾嶺也五嶺之最東矣¶
　故曰東嶠山斯則改裝之次其下船路名漣溪漣水¶
　南流注于東溪謂之漣口(案近刻/脫口字)庾仲初謂之大庾
<pb:KR2k0058_WYG_038-24b>
　嶠水也東溪亦名東江又曰始興水又西邪階水注¶
　之水出縣東南邪階山水有别源曰巢頭重嶺衿瀧¶
　湍奔相屬祖源雙注合為一川水側有鼻天子城鼻<md:KR2k0058_SBCK_038-22a>¶　天子所未聞也邪階水又西北注于東江江水又西¶
　逕始興縣南又西入曲江縣邸水注之水出浮岳山¶
　山躡一處則百餘步動若在水也因名浮岳山南流¶
　注于東江東江又西與利水合水出縣之韶石北山¶
　南流逕韶石下其高百仞廣圓五里兩石對峙相去
<pb:KR2k0058_WYG_038-25a>
　一里小大略均似雙闕名曰韶石古老言昔有二仙¶
　分而憩之自爾年豐彌厯一紀利水又南逕靈石下¶
　靈石一名逃石高三十丈廣圓五百丈耆舊傳言石¶
　本桂林武城縣(案林近刻/訛作陽)因夜迅雷之變忽然遷此<md:KR2k0058_SBCK_038-22b>¶　彼人來見歎曰石乃逃來因名逃石以其有靈運徙¶
　又曰靈石其傑處臨江壁立霞駮有若繢焉水石驚¶
　瀨傳響不絶商舟淹留聆翫不已利水南注東江東¶
　江又西注于北江謂之東江口溱水自此有始興大
<pb:KR2k0058_WYG_038-25b>
　庾之名(案庾近刻/訛作江)而南入湞陽縣也¶
過湞陽縣出洭浦關(案洭原本及近刻並訛作淮今/改正漢書中宿縣有洭浦關)與¶
桂水合¶
　溱水南逕湞陽縣西舊漢縣也(案漢近刻/訛作益)王莽之綦¶
　武矣(案綦近/刻作基)縣東有湞石山廣圓三十里挺崿大江<md:KR2k0058_SBCK_038-23a>¶　之北盤址長川之際其陽有石室漁叟所憩昔欲于¶
　山北開達郡之路輒有大蛇斷道不果是以今行者¶
　必于石室前汎舟而濟也溱水又西南厯臯口太尉
<pb:KR2k0058_WYG_038-26a>
　二山之間是曰湞陽峽兩岸傑秀壁立虧天昔嘗鑿¶
　石架閣令兩岸相接以拒徐道覆溱水出峽左則湞¶
　水注之水出南海龍川縣西逕湞陽縣南右注溱水¶
　故應劭曰湞水西入溱是也溱水又西南洭水入焉¶
　(案洭近刻/訛作㳝)山海經所謂湟水出桂陽西北山東南注¶
　肄入敦浦西者也(案湟近刻訛作㳝肄訛作肆敦訛/作郭又脫山字湟今山海經作潢)<md:KR2k0058_SBCK_038-23b>¶　溱水又西南逕中宿縣㑹一里水其處隘名之為觀¶
　岐連山交枕絶崖壁竦下有神廟背阿面流壇宇虚
<pb:KR2k0058_WYG_038-26b>
　肅廟渚攢石巉巖亂峙中川時水洊至鼓怒沸騰流¶
　水淪没必無出者世人以為河伯下材晉中朝時縣¶
　人有使者至洛事訖將還忽有一人寄其書云吾家¶
　在觀岐前(案近刻/脫岐字)石間懸藤即其處也但叩藤自當¶
　有人取之使者謹依其言果有二人出外取書并延¶
　入水府衣不霑濡言此似不近情然造化之中無所¶
　不有穆滿西遊與河宗論寳以此推之亦為類矣溱<md:KR2k0058_SBCK_038-24a>¶　水又西南逕中㝛縣南吳孫晧分四㑹之北鄉立焉
<pb:KR2k0058_WYG_038-27a>
南入于海¶
　溱水又南注于鬱而入于海<md:KR2k0058_SBCK_038-24b>¶　
　
　
　
　
　
<pb:KR2k0058_WYG_038-27b>
　
　
　
　
　
　
　
　水經注卷三十八
