# -*- mode: mandoku-view; -*-
#+TITLE: 水經注
#+DATE: 2015-09-10 23:33:54.975500
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0046-001水經注-卷第一.
<pb:KR2k0058_SBCK_001-1a>¶
水經注卷一¶
　　　　　後　魏　酈　道　元　撰¶
　　河水(案二字原本誤連經文今改正近刻河/水下有一二等字乃明人臆加今刪去)¶
崑崙墟在西北¶
　三成爲崑崙丘崑崙說曰崑崙之山三級下曰樊桐¶
　一名板桐(案桐近刻/訛作松)二曰𤣥圃一名䦘風上曰層城¶
(案層近/刻作增)一名天庭是爲太帝之居¶
去嵩高五萬里地之中也¶
　禹本紀與此同高誘稱河出崑山伏流地中萬三千¶
<pb:KR2k0058_SBCK_001-1b>¶
　里禹導而通之出積石山按山海經自崑崙至積石¶
　千七百四十里(案近刻千/上有一字)自積石出隴西郡至洛準¶
　地志可五千餘里又按穆天子傳天子自崑山(案近/刻作)¶
(崑崙/山)入于宗周乃里西土之數自宗周瀍水以西(案/近)¶
(刻作以西/北衍北字)至于河宗之&KR0022;陽紆之山三千有四百里¶
　自陽紆西至河首四千里合七千四百里外國圖又¶
　云從大晉國正西七萬里得崑崙之墟諸仙居之數¶
　說不同道阻且長經記緜褫(案近刻訛作/逕記緜裭)水陸路殊¶
　徑復不同淺見末聞非所詳究不能不聊述聞見以¶
<pb:KR2k0058_SBCK_001-2a>¶
　誌差違也¶
其高萬一千里¶
　山海經稱方八百里高萬仞郭景純以爲自上二千¶
　五百餘里淮南子稱高萬一千里百一十四步三尺¶
　六寸(案三尺近刻/訛作二尺)¶
河水¶
　春秋説題辭曰河之爲言荷也荷精分布懷陰引度¶
　也釋名曰河下也隨地下處而通流也考異郵曰河¶
　者水之氣四瀆之精也所以流化元命苞曰五行始¶
<pb:KR2k0058_SBCK_001-2b>¶
　焉萬物之所由生元氣之腠液也管子曰水者地之¶
　血氣如筋脈之通流者(案近刻/脫如字)故曰水具財也(案具/上近)¶
(刻有其/字衍)五害之屬(案近刻脫/此四字)水最爲大(案近刻水上/有而字衍)¶
　水有大小有遠近水出山而流入海者命曰經水引¶
　佗水入于大水及海者命曰枝水出于地溝流于大¶
　水及于海者又命曰川水也莊子曰秋水時至百川¶
　灌河經流之大孝經援神契曰河者水之伯上應天¶
　漢新論曰四瀆之源河最高而長從高注下水流激¶
　峻故其流急徐幹齊都賦曰川瀆則洪河洋洋發源¶
<pb:KR2k0058_SBCK_001-3a>¶
　崑崙九流分逝(案逝近刻/訛作遊)北朝滄淵驚波沛厲浮沫¶
　揚奔(案浮近刻/訛作望)風俗通曰江河淮濟爲四瀆(案近刻/河字在)¶
(淮字/下)瀆通也所以通中國垢濁白虎通曰其德著大¶
　故稱瀆釋名曰瀆獨也各獨出其所而入海¶
出其東北陬¶
　山海經曰崑崙墟在西北河水出其東北隅爾雅曰¶
　河出崑崙虛(案近刻脫/此五字)色白所渠并千七百一川色¶
　黃物理論曰河色黃者衆川之流蓋濁之也(案此十/六字當)¶
(是注内之小注故雜在所引爾/雅之間書内如此類者甚多)百里一小曲千里一¶
<pb:KR2k0058_SBCK_001-3b>¶
　曲一直矣漢大司馬張仲議曰(案漢書大司馬史長/安張戎師古曰新論)¶
(云字仲功此/脫史字功字)河水濁清澄一石水六斗泥而民競引¶
　河漑田令河不通利(案令近刻/訛作今)至三月桃花水至則¶
　河決以其噎不洩也禁民勿復引河是黃河兼濁河¶
　之名矣述征記曰盟津河津恒濁方江爲狹比淮濟¶
　爲闊寒則冰厚數丈冰始合車馬不敢過要須狐行¶
　云此物善聽冰下無水乃過人見狐行方渡余按風¶
　俗通云里語稱狐欲渡河無如尾何且狐性多疑故¶
　俗有狐疑之說亦未必一如緣生之言也¶
<pb:KR2k0058_SBCK_001-4a>¶
屈從其東南流入渤海(案入下近/刻有于字)¶
　山海經曰南卽從極之淵也一曰中極之淵深三百¶
　仞惟馮夷都焉括地圖曰馮夷恒乗雲車駕二龍(案/此)¶
(十三字當亦是注内之小注/故雜在所引山海經之間)河水又出于陽紆陵門¶
　之山而注于馮逸之山穆天子傳曰天子西征至陽¶
　紆之山河伯馮夷之所都居是惟河宗氏天子乃沈¶
　珪璧禮焉河伯乃與天子披圖視典以觀天子之寶¶
　器玉果璇珠燭銀金膏等物皆河圖所載河伯以禮¶
　穆王視圖方乃導以西邁矣粤在伏羲受龍馬圖于¶
<pb:KR2k0058_SBCK_001-4b>¶
　河八卦是也故命歷序曰河圖帝王之階圖載江河¶
　山川州界之分野後堯壇于河受龍圖作握河記逮¶
　虞舜夏商咸亦受焉李尤盟津銘洋洋河水朝宗于¶
　海徑自中州龍圖所在淮南子曰昔禹治洪水具禱¶
　陽紆蓋于此也高誘以爲陽紆秦藪非也釋氏西域¶
　記曰阿耨達太山其上有大淵水宮殿樓觀甚大焉¶
　山卽崑崙山也穆天子傳曰天子升于崑崙觀黃帝¶
　之宮而封豐隆之葬(案近刻作升崑/崙封豐隆之葬)豐隆雷公也黃¶
　帝宮(案此三字近刻/訛作雷電龍)卽阿耨達宮也其山出六大水¶
<pb:KR2k0058_SBCK_001-5a>¶
　山西有大水名新頭河郭義恭廣志曰甘水也在西¶
　域之東名曰新陶水山在天竺國西水甘故曰甘水¶
　有石鹽白如水精大段則破而用之(案大段朱謀㙔/云當作火煅非)¶
　康泰曰安息月氏天竺至伽那調御皆仰此鹽釋法¶
　顯曰度蔥嶺已入北天竺境于此順嶺西南行十五¶
　日其道艱阻崖岸險絶其山惟石壁立千仞臨之目¶
　&KR0365;欲進則投足無所下有水名新頭河昔人有鑿石¶
　通路施倚梯者凡度七百梯度已(案近刻訛作凡/度七百渡梯已)躡¶
　懸絙過河河兩岸相去咸八十步九譯所絶漢之張¶
<pb:KR2k0058_SBCK_001-5b>¶
　騫甘英皆不至也余診諸史傳卽所謂罽賔之境有¶
　盤石之隥道狹尺餘行者騎步相持絙橋相引二十¶
　許里(案漢書今本作二千餘/里千字誤當以此爲正)方到懸度阻險危害不¶
　可勝言郭義恭曰烏秅之西有懸度之國山溪不通¶
　引繩而度故國得其名也其人山居佃于石壁間累¶
　石爲室民接手而飲所謂猨飲也有白草(案近刻訛/作白羊原)¶
(本及漢書/作白草)小步馬有驢無牛是其懸度乎釋法顯又¶
　言度河便到烏長國(案長近/刻作萇)烏長國卽是北天竺佛¶
　所到國也佛遺足跡于此其跡長短在人心念至今¶
<pb:KR2k0058_SBCK_001-6a>¶
　猶爾及曬衣石尚在新頭河又西南流屈而東南流¶
　逕中天竺國兩岸平地有國名毗荼佛法興盛又逕¶
　蒲那般河(案近刻/脫般字)河邊左右有二十僧伽藍此水逕¶
　摩頭羅國(案逕字下近刻/衍流逕二字)而下合新頭河自河以西¶
　天竺諸國自是以南皆爲中國人民殷富中國者服¶
　食與中國同故名之爲中國也泥洹已來聖衆所行¶
　威儀法則相承不絶自新頭河至南天竺國迄于南¶
　海四萬里也(案近刻四/下有五字)釋氏西域記曰新頭河經罽¶
　賓犍越摩訶剌諸國而入南海是也(案訶近刻/訛作河)阿耨¶
<pb:KR2k0058_SBCK_001-6b>¶
　達山西南有水名遥奴山西南小東有水名薩罕小¶
　東有水名恒伽此三水同出一山俱入恒水康泰扶¶
　南傳曰恒水之源乃極西北出崑崙山中有五大源¶
　諸水分流皆由此五大源枝扈黎大江出山西北流¶
　東南注大海枝扈黎卽恒水也故釋氏西域記有恒¶
　曲之目恒北有四國最西頭恒曲中者是也有拘夷¶
　那褐國(案褐近刻/作竭下同)法顯傳曰恒水東南流逕拘夷那¶
　褐國南城北雙樹間有希連禪河河邊世尊于此北¶
　首般泥洹分舍利處支僧載外國事曰佛泥洹後天¶
<pb:KR2k0058_SBCK_001-7a>¶
　人以新白緤裹佛以香花供養滿七日盛以金棺送¶
　出王宮度一小水水名醯蘭那去王宮可三里許在¶
　宮北以旃檀木爲薪天人各以火燒薪薪了不燃大¶
　迦葉從流沙還不勝悲號感動天地從是之後他薪¶
　不燒而自燃也王斂舍利用金作斗量得八斛四斗¶
　諸國王天龍神王各得少許齎還本國以造佛寺阿¶
　育王起浮屠于佛泥洹處雙樹及塔今無復有也此¶
　樹名娑羅樹(案娑羅近刻/訛作婆羅)其樹花名娑羅佉也(案佉/近刻)¶
(訛作/法)此花色白如霜雪香無比也竺枝扶南記曰(案/枝)¶
<pb:KR2k0058_SBCK_001-7b>¶
(原本訛/作芝)林楊國去金陳國步道二千里車馬行無水¶
　道舉國事佛有一道人命過燒葬燒之數千束樵故¶
　坐火中乃更著石室中從來六十餘年尸如故不朽¶
　竺枝目見之(案目近刻/訛作自)夫金剛常住是明永存舍利¶
　刹見(案刹近刻/訛作利)畢天不朽所謂智空罔窮大覺難測¶
　者矣其水亂流注于恒(案近刻/脫注字)恒水又東逕毗舍利¶
　城北(案利近刻/訛作離)釋氏西域記曰毗舍利維邪離國也¶
　支僧載外國事曰維邪離國去王舍城五十由旬(案/十)¶
(近刻訛/作千)城周圓三由旬維詰家在大城裏宮之南去¶
<pb:KR2k0058_SBCK_001-8a>¶
　宮七里許屋宇壞盡惟見處所爾釋法顯云城北有¶
　大林重閣佛住于此本奄婆羅女家施佛起塔也(案/奄)¶
(近刻/作菴)城之西北三里塔名放弓仗恒水上流有一國¶
　國王小夫人(案近刻作有一/國王王小夫人)生肉胎大夫人妒之言¶
　汝之生不祥之徵卽盛以木函擲恒水中下流有國¶
　王遊觀見水上木函開看見千小兒端正殊好(案好/近刻)¶
(作/特)王取養之遂長大甚勇健所徃征伐無不摧服(案/服)¶
(近刻/作伏)次欲伐父王本國王大愁憂小夫人問何故愁¶
　憂王曰彼國王有千子勇健無比欲來伐吾國是以¶
<pb:KR2k0058_SBCK_001-8b>¶
　愁爾小夫人言勿愁但于城西作高樓(案西近/刻作東)賊來¶
　時上我置樓上(案此五字近刻作/置我樓上四字)則我能卻之王如¶
　是言賊到小夫人于樓上語賊云汝是我子何故反¶
　作逆事賊曰汝是何人云是我母小夫人曰汝等若¶
　不信者盡張口仰向小夫人卽以兩手捋乳(案捋近/刻作將)¶
　乳作五百道俱墜千子口中賊知是母卽放弓仗父¶
　母作是思惟(案父母近刻/作二父王&KR0680;)皆得辟支佛今其塔猶在¶
(案其近/刻作二)後世尊成道告諸弟子是吾昔時放弓仗處¶
　後人得知于此處立塔故以名焉千小兒者卽賢刼¶
<pb:KR2k0058_SBCK_001-9a>¶
　千佛也釋氏西域記曰恒曲中次東有僧迦扇柰揭¶
　城(案近刻僧訛作申/又城下衍也字)佛下三道寶階國也(案近刻/脫道字)法¶
　顯傳曰恒水東南流逕僧迦施國南佛自忉利天東¶
　下三道寶階爲母說法處寶階旣没阿育王于寶階¶
　處作塔後作石柱柱上作師子像外道少信師子爲¶
　吼怖效心誠(案近刻作/怖懼心伏)恒水又東逕罽賓饒夷城城¶
　南接恒水(案近刻作饒夷/城南南接恒水)城之西北六七里恒水北¶
　岸佛爲諸弟子說法處恒水又東南逕沙祗國北出¶
　沙祗城南門道東佛嚼楊枝刺土中生長七尺不增¶
<pb:KR2k0058_SBCK_001-9b>¶
　不減今猶尚在恒水又東南逕迦維羅衛城北故淨¶
　王宮也(案故下近/刻衍曰字)城東五十里有王園園有池水夫¶
　人入池洗浴出北岸二十步(案出下近/刻有池字)東向舉手扳¶
　樹生太子(案扳近刻/作攀下同)太子墮地行七步二龍吐水浴¶
　太子遂成井池衆僧所汲養也太子與難陀等撲象¶
　角力射箭入地今有泉水行旅所資飲也釋氏西域¶
　記曰城北三里恒水上父王迎佛處作浮圖作父抱¶
　佛像(案父近刻/訛作佛)外國事曰迦維羅越國(案羅衛羅越/互相通稱)¶
　今無復王也城池荒穢惟有空處有優婆塞姓釋可¶
<pb:KR2k0058_SBCK_001-10a>¶
　二十餘家是昔淨王之苗裔故爲四姓住在故城中¶
　爲優婆塞故尚精進猶有古風彼日浮圖壞盡條王¶
　彌更脩治一浮圖私訶條王送物助成(案送近刻/訛作迸)今¶
　有十二道人住其中太子始生時妙后所扳樹樹名¶
　須訶(案近刻/脱訶字)阿育王以青石作后扳生太子像昔樹¶
　無復有後諸沙門取昔樹栽種之展轉相承到今樹¶
　枝如昔尚蔭石像又太子見行七步足跡今日文理¶
　見存阿育王以青石挾足跡兩邊復以一長靑石覆¶
　上國人今日恒以香花供養尚見足七形文理分明¶
<pb:KR2k0058_SBCK_001-10b>¶
　今雖有石覆無異或人復以數重吉貝重覆貼著石¶
　上逾更明也(案吉貝近刻/訛作古貝)太子生時以龍王夾太子¶
　左右吐水浴太子見一龍吐水煖一龍吐水冷遂成¶
　二池今尚一冷一煖矣太子未出家前十日出往王¶
　田閻浮樹下坐樹神以七寶奉太子太子不受于是¶
　思惟欲出家也王田去宮一據據者(案一據下近刻/訛作據左一據)¶
(據右/六字)晉言十里也太子以三月十五日夜出家四天¶
　王來迎各捧馬足爾時諸神天人側塞空中散天香¶
　花此時以至河南摩强水卽于此水邊作沙門河南¶
<pb:KR2k0058_SBCK_001-11a>¶
　摩强水在迦維羅越北相去十由旬此水在羅閱祗¶
　瓶沙國相去三十由旬菩薩于是暫過瓶沙王出見¶
　菩薩菩薩于瓶沙隨樓那果園中住一日日暮便去¶
　半達鉢愁㝛半達晉言白也鉢愁晉言山也白山北¶
　去瓶沙國十里明旦便去暮㝛曇蘭山去白山六由¶
　旬于是徑詣貝多樹(案徑近刻/訛作逕)貝多樹在閱祗北(案/在)¶
(下近刻有/貝多二字)去曇蘭山二十里太子年二十九出家三¶
　十五得道此言與經異故記所不同竺法維曰迦維¶
　衞國(案近刻作迦/維國脫衞字)佛所生天竺國也三千日月萬二¶
<pb:KR2k0058_SBCK_001-11b>¶
　千天地之中央也康泰扶南傳曰昔范旃時有嘾楊¶
　國人家翔梨嘗從其本國到天竺展轉流賈至扶南¶
　爲旃說天竺土俗道法流通金寶委積(案委近刻/訛作安)山¶
　川饒沃恣所欲(案恣下近/刻衍其字)左右大國世尊重之旃問¶
　云(案云近刻/訛作之)今去何時可到幾年可迴梨言天竺去¶
　此可三萬餘里往還可三年踰及行四年方返以爲¶
　天地之中也(案地近刻/訛作竺)恒水又東逕藍莫塔塔邊有¶
　池池中龍守護之阿育王欲破塔作八萬四千塔悟¶
　龍王所供知非世有遂止此中空荒無人(案近刻脫/此中二字)¶
<pb:KR2k0058_SBCK_001-12a>¶
(空荒作/荒蕪)羣象以鼻取水洒地若蒼梧㑹稽象耕鳥耘¶
　矣恒水又東至五河口(案近刻河/下有合字)蓋五水所㑹非所¶
　詳矣阿難從摩竭國向毗舍利(案舍利原本/訛作舍離)欲般泥¶
　洹諸天告阿闍世王王追至河上(案此句下近刻有/毗舍離諸四字乃)¶
(衍/文)梨車聞阿難來亦復來迎俱到河上阿難思惟前¶
　則阿闍世王致恨卻則梨車復怨卽于中河入火光¶
　三昧燒具兩般泥洹(案具兩近刻/訛作身而)身二分分各在一¶
　岸二王各持半舍利還起二塔渡河南下一由巡(案/由)¶
(巡卽由旬書内通/用近刻訛作由延)到摩竭提國巴連弗邑(案弗近/刻作佛)邑¶
<pb:KR2k0058_SBCK_001-12b>¶
　卽是阿育王所治之城城中宮殿皆起牆闕雕文刻¶
　鏤累大石作山山下作石室長三丈廣二丈高丈餘¶
　有大乗婆羅門子名羅汰私婆亦名文殊師利住此¶
　城裏爽悟多智事無不達以清淨自居國王宗敬師¶
　事之賴此一人宏宣佛法外不能陵凡諸國中(案原/本及)¶
(近刻竝訛作/中國今改正)惟此城爲大民人富盛競行仁義阿育¶
　王壞七塔作八萬四千塔最初作大塔在城南二里¶
　餘(案二近/刻作三)此塔前有佛跡起精舍北戸向塔(案北戸/近刻作)¶
(戸/北)塔南有石柱大四五圍(案此四字近刻/訛作圍丈四五)高三丈餘¶
<pb:KR2k0058_SBCK_001-13a>¶
　上有銘題云阿育王以閻浮提布施四方僧還以錢¶
　贖塔塔北三百步(案近刻脫一塔字/作北三四百步)阿育王于此作¶
　泥犂城城中有石柱(案近刻脫/一城字)亦高三丈餘上有師¶
　子柱有銘記作泥犂城因緣及年數日月恒水又東¶
　南逕小孤石山山頭有石室石室南向佛昔坐其中¶
　天帝釋以四十二事問佛佛一一以指畫石(案此句/原本脫)¶
(畫石二字/據近刻補)畫跡故在恒水又西逕王舍新城是阿闍¶
　世王所造出城南四里入谷至五山裏五山周圍狀¶
　若城郭卽是蓱沙王舊城也(案瓶沙蓱沙/互相通用)東西五六¶
<pb:KR2k0058_SBCK_001-13b>¶
　里南北七八里阿闍世王始欲害佛處其城空荒又¶
　無人徑入谷傅山(案傳近刻/訛作搏)東南上十五里到耆闍¶
　崛山未至頂三里有石窟南向佛坐禪處西北四十¶
　步(案四近/刻作三)復有一石窟阿難坐禪處夭魔波旬化作¶
　雕鷲恐阿難(案夭妖通近/刻訛作天)佛以神力隔石舒手摩阿¶
　難肩怖卽得止鳥跡手孔悉存故曰雕鷲窟也其山¶
　峰秀端嚴是五山之最高也釋氏西域記云耆闍崛¶
　山在阿耨達王舍城東北西望其山有兩峰雙立相¶
　去二三里中道鷲鳥常居其嶺土人號曰耆闍崛山¶
<pb:KR2k0058_SBCK_001-14a>¶
　胡語耆闍鷲也(案胡語二字近刻訛在又竺法/維云下此處作山名耆闍鷲也)又竺¶
　法維云羅閱祗國有靈鷲山胡語云耆闍崛山山是¶
　青石石頭似鷲鳥(案近刻脫/一石字)阿育王使人鑿石假安¶
　兩翼兩腳鑿治其身今見存遠望似鷲鳥形故曰靈¶
　鷲山也數說不同遠邇亦異今以法顯親㝛其山誦¶
　首楞嚴香華供養聞見之宗也又西逕迦那城南三¶
　十里(案近刻迦作/伽三作二)到佛苦行六年坐樹處有林木西¶
　行三里到佛入水洗浴天王按樹枝得扳出池處又¶
　北行二里得彌家女奉佛乳糜處從此北行二里佛¶
<pb:KR2k0058_SBCK_001-14b>¶
　于一大樹下石上東向坐食糜處樹石悉在廣長六¶
　尺高減二尺國中寒暑均調樹木或數千歲乃至萬¶
　歲從此東北行二十里到一石窟菩薩入中西向結¶
　跏趺坐心念若我成道當有神驗石壁上卽有佛影¶
　見長三尺許今猶明亮時天地大動諸天在空言此¶
　非過去當來諸佛成道處去此西南行減半由旬(案/旬)¶
(近刻/作延)貝多樹下是過去當來諸佛成道處諸天導引¶
　菩薩起行離樹三十步天授吉祥草菩薩受之復行¶
　十五步五百青雀飛來繞菩薩三帀西去(案西近/刻作而)菩¶
<pb:KR2k0058_SBCK_001-15a>¶
　薩前到貝多樹下敷吉祥草東向而坐時魔王遣三¶
　玉女從北來試菩薩(案近刻無/此二字)魔王自從南來(案近/刻下)¶
(有試/字)菩薩以足指按地魔兵卻散三女變爲老姥不¶
　自服(案朱謀㙔云不字/上疑脫一莫字)佛于尼拘律樹下方石上東¶
　向坐(案有兩峰雙立兩字起至此句向字止黃省曾/刻訛在後卽是佛外祖國也祖字下國字上原)¶
(本不/誤)梵天來詣佛處(案詣近刻/訛作諸)四天王捧鉢處皆立¶
　塔外國事曰毗婆梨佛在此一樹下六年長者女以¶
　金鉢盛乳糜上佛佛得乳糜住足尼連禪河浴(案近/刻脫)¶
(禪/字)浴竟于河邊噉糜竟擲鉢水中逆流百步鉢没河¶
<pb:KR2k0058_SBCK_001-15b>¶
　中(案没近刻/訛作投)迦梨郊龍王接取在宮供養先三佛鉢¶
　亦見佛于河傍坐摩訶菩提樹摩訶菩提樹去貝多¶
　樹二里于此樹下七日思惟道成魔兵試佛釋氏西¶
　域記曰尼連水南注恒水水西有佛樹佛于此苦行¶
　日食糜六年西去城五里許樹東河上卽佛入水浴¶
　處東上岸尼拘律樹下坐脩(案拘律近/刻作衢立)舍女上糜于¶
　此于是西度水于六年樹南貝多樹下坐降魔得佛¶
　也佛圖調曰佛樹中枯其來時更生枝葉竺法維曰¶
　六年樹去佛樹五里書其異也法顯從此東南行還¶
<pb:KR2k0058_SBCK_001-16a>¶
　巴連弗邑順恒水西下得一精舍名曠野佛所住處¶
　復順恒水西下到迦尸國波羅柰城竺法維曰波羅¶
　柰國在迦維羅衞國南千二百里中間有恒水東南¶
　流佛轉法輪處在國北二十里樹名春浮維摩所處¶
　也法顯曰城之東北十里許卽鹿野苑本辟支佛住¶
　此常有野鹿栖㝛故以名焉法顯從此還居巴連弗¶
　邑又順恒水東行其南岸有瞻婆大國釋氏西域記¶
　曰恒曲次東有瞻婆國城南有卜佉蘭池(案近刻訛/作有佉下)¶
(蘭/池)恒水在北(案近刻訛作/池水恒在北)佛下説戒處也(案下近刻/訛作不)¶
<pb:KR2k0058_SBCK_001-16b>¶
　恒水又逕波麗國卽是佛外祖國也法顯曰恒水又¶
　東到多摩梨靬國(案靬近刻訛/作帝下同)卽是海口也釋氏西¶
　域記曰大秦一名梨靬康泰扶南傳曰從迦那調洲¶
　西南入大灣可七八百里乃到枝扈黎大江口度江¶
　逕西行極大秦也又云發拘利口入大灣中正西北¶
　入可一年餘得天竺江口名恒水江口有國號擔袟¶
(案袟近/刻作袂)屬天竺遣黃門字興爲擔袟王釋氏西域記¶
　曰恒水東流入東海蓋二水所注兩海所納自爲東¶
　西也釋氏論佛圖調列山海經曰(案近刻/脫調字)西海之南¶
<pb:KR2k0058_SBCK_001-17a>¶
　流沙之濱赤水之後黑水之前有大山名崑崙又曰¶
　鍾山西六百里有崑崙山所出五水祖以佛圖調傳¶
　也又近推得康泰扶南傳傳崑崙山正與調合如傳¶
　自交州至天竺最近泰傳亦知阿耨達山是崑崙山¶
　釋云賴得調傳豁然爲解乃宣爲西域圖以語法汰¶
　法汰以常見怪謂漢來諸名人不應河在敦煌南數¶
　千里而不知崑崙所在也(案河近刻/訛作何)釋云復書曰(案/近)¶
(刻訛/作日)按穆天子傳穆王于崑崙側瑶池上觴西王母¶
　云去宗周瀍澗萬有一千一百里何得不如調言子¶
<pb:KR2k0058_SBCK_001-17b>¶
　今見泰傳非爲前人不知也而今以後乃知崑崙山¶
　爲無熱丘何云乃胡國外乎余考釋氏之言未爲佳¶
　證穆天子竹書及山海經皆埋縕歲久編韋稀絶書¶
　䇿落次難以緝綴後人假合多差遠意至欲訪地脈¶
　川(案欲近/刻作若)不與經符驗程準途故自無㑹釋氏不復¶
　根其衆歸之鴻致(案衆近/刻作艱)陳其細趣以辨其非非所¶
　安也今按山海經曰崑崙墟在西北帝之下都崑崙¶
　之墟方八百里高萬仞上有木禾面有九井以玉爲¶
　檻面有九門門有開明獸守之百神之所在郭璞曰¶
<pb:KR2k0058_SBCK_001-18a>¶
　此自别有小崑崙也又按淮南之書崑崙之上有木¶
　禾珠樹玉樹璇樹不死樹在其西(案近刻脫在/其西三字)沙棠¶
　琅玕在其東絳樹在其南碧樹瑤樹在其北旁有四¶
　百四十門門間四里里間九純純丈五尺旁有九井¶
　玉橫維其西北隅北門開以納不周之風傾宮旋室¶
　縣圃涼風樊桐在崑崙閶闔之中是其疏圃疏圃之¶
　池浸之黃水黃水三周復其源是謂丹水飲之不死¶
　河水出其東北陬赤水出其東南陬洋水出其西北¶
　陬凡此四水帝之神泉以和百藥以潤萬物崑崙之¶
<pb:KR2k0058_SBCK_001-18b>¶
　丘或上倍之是謂涼風之山登之而不死或上倍之¶
　是謂𤣥圃之山登之乃靈能使風雨或上倍之乃維¶
　上天登之乃神是謂太帝之居禹乃以息土塡鴻水¶
　以爲名山掘崑崙虛以爲下地高誘曰地或作池(案/此)¶
(下近刻有山海經曰不周之山不周之北門以納不/周之風十九字考山海經中言不周之山者亦無此)¶
(語當是/衍文)則以髣髴近佛圖調之說阿耨達六水蔥嶺¶
　于闐二水之限(案佛圖調近刻/訛作浮圖謂)與經史諸書全相乖¶
　異又按十洲記(案近刻訛作/十三州說)崑崙山(案山下近/刻衍也字)在西¶
　海之戍地北海之亥地(案北近刻/訛作東)去岸十三萬里有¶
<pb:KR2k0058_SBCK_001-19a>¶
　弱水周帀繞山(案近刻作周迴繞/帀山字屬下句)東南接積石圃西¶
　北接北戸之室東北臨大闊之井(案闊近/刻作活)西南近承¶
　淵之谷(案近近/刻作至)此四角大山寔崑崙之支輔也積石¶
　圃南頭昔西王母告周穆王云去咸陽四十六萬里¶
　山高平地三萬六千里上有三角面方廣萬里形如¶
　偃盆下狹上廣(案近刻脫/下狹二字)故曰崑崙山有三角其一¶
　角正北干辰星之輝(案干近刻/訛作于)名曰閬風巓其一角¶
　正西名曰𤣥圃臺其一角正東名曰崑崙宮其處有¶
　積金爲天墉城面方千里城上安金臺五所玉樓十¶
<pb:KR2k0058_SBCK_001-19b>¶
　二其北戸山(案山近刻/訛作出)承淵山又有墉城金臺玉樓¶
　相似如一淵精之闕光碧之堂瓊華之室紫翠丹房¶
　景燭日暉(案近刻作/錦雲燭日)朱霞九光西王母之所治眞官¶
　仙靈之所宗上通旋機(案近刻/作璿璣)元氣流布玉衡常理¶
　順九天而調陰陽(案玉衡常理順九天近/刻作五常玉衡理九天)品物羣生¶
　希奇特出皆在于此天人濟濟不可具記(案下狹上/廣至此原)¶
(本及近刻竝訛在皆往來也下張華叙/東方朔神異經曰上今據十洲記訂正)其北海外又¶
　有鍾山(案近刻脫/此八字)上有金臺玉闕亦元氣之所含(案/近)¶
(刻作/所合)天帝居治處也(案居近刻訛作/君下有所字衍)考東方朔之言¶
<pb:KR2k0058_SBCK_001-20a>¶
　及經五萬里之文難言佛圖調康泰之傳是矣(案佛/近刻)¶
(訛作浮又/脫傳字)六合之内水澤之藏大非爲巨小非爲細¶
　存非爲有隱非爲無其所苞者廣矣于中同名異域¶
　稱謂相亂亦不爲寡至如東海方丈亦有崑崙之稱¶
　西洲銅柱又有九府之治東方朔十洲記曰方丈在¶
　東海中央東西南北岸相去正等方丈面各五千里¶
　上專是羣龍所聚有金玉琉璃之宮三天司命所治¶
　處羣仙不欲升天者皆往來也張華叙東方朔神異¶
　經曰崑崙有銅柱焉其高入天所謂天柱也圍三千¶
<pb:KR2k0058_SBCK_001-20b>¶
　里圓周如削下有迴屋仙人九府治上有大鳥名曰¶
　希有南向張左翼覆東王公右翼覆西王母背上小¶
　處無羽萬九千里西王母歲登翼上之東王公也故¶
　其柱銘曰崑崙銅柱其高入天圓周如削膚體美焉¶
　其鳥銘曰有鳥希有綠赤煌煌不鳴不食東覆東王¶
　公西覆西王母王母欲東登之自通陰陽相須惟㑹¶
　益工遁甲開山圖曰五龍見教天皇被跡望在無外¶
　柱州崑崙山上榮氏注云五龍治在五方爲五行神¶
(案近刻/脫五字)五龍降天皇兄弟十二人分五方爲十二部¶
<pb:KR2k0058_SBCK_001-21a>¶
　法五龍之跡行無爲之化天下仙聖治在柱州崑崙¶
　山上無外之山在崑崙東南萬二千里五龍天皇皆¶
　出此中爲十二時神也山海經曰崑崙之丘寔惟帝¶
　之下都其神陸吾是司天之九部及帝之囿時然六¶
　合之内其苞遠矣幽致沖妙難本以情萬像遐淵(案/此)¶
(下近刻衍/一渾字)思絶根尋自不登兩龍于雲轍騁八駿于¶
　龜途等軒轅之訪百靈方大禹之集㑹計儒墨之說¶
　孰使辨哉¶
又出海外南至積石山下有石門(案此下原本及近刻/有河水冒以西南流)¶
<pb:KR2k0058_SBCK_001-21b>¶
(七字考山海經云積石之山下有石門河水冒以西流/卽今河行積石山南遶其東折而西流逕山北然後轉)¶
(東北流形勢適合石門當在折西之處不得云西南流/也作水經者誤以爲河自石門潛行地中而入蔥嶺然)¶
(後復出故不取冒以西流之語下言入蔥嶺則上不得/言其流當是後人見山海經河水冒以西流句與下有)¶
(石門相連遂掇其語于此又因下文言南入蔥嶺更臆/攺西流爲西南流耳杜佑通典兩引水經南至積石山)¶
(下有石門卽接以又南入蔥嶺山又從蔥嶺出而東北/流絶不及河水冒以西南流七字其爲唐時本所無甚)¶
(明今據通典訂/正刪去七字)¶
　山海經曰河水入渤海又出海外(案近刻訛作出/渤海又海水)西¶
　北入禹所導積石山山在隴西郡河關縣西南羌中¶
　余考羣書咸言河出崑崙重源潛發淪于蒲昌出于¶
<pb:KR2k0058_SBCK_001-22a>¶
　海水故洛書曰河自崑崙出于重野謂此矣逕積石¶
　而爲中國河故成公子安大河賦曰覽百川之宏壯¶
　莫尚美于黃河潛崑崙之峻極出積石之嵯峨釋氏¶
　西域記曰河自蒲昌潛行地下南出積石而經文在¶
　此似如不比積石宜在蒲昌海下矣(案山海經云海/内崑崙之墟在)¶
(西北河水出東北隅以行其北西南入渤海又出海/外卽西而北入禹所導積石山水經蓋本其說後記)¶
(蔥嶺于闐河則又本之西域傳其書雜襲而成故漫/無倫次道元則以蔥嶺于闐之河入蒲昌海潛行地)¶
(中復出爲積石河蔥嶺在今回部葉爾羌西于闐卽/和闐在葉爾羌東南蒲昌海卽羅布淖爾在闢展西)¶
(南積石山在靑海境積石之西五六百里卽星宿海/今呼鄂敦塔拉朱思本所謂水從地湧出如井其井)¶
<pb:KR2k0058_SBCK_001-22b>¶
(百餘者也道元言河之所潛/出于積石宜卽指星宿海)¶
水經注卷一¶
