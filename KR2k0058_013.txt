# -*- mode: mandoku-view; -*-
#+TITLE: 水經注
#+DATE: 2015-09-10 23:33:55.536977
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB02n0046-013水經注-卷第十三.
<pb:KR2k0058_SBCK_013-1a>¶
水經注卷十三¶
　　　　　後　魏　酈　道　元　撰¶
　　㶟水¶
㶟水出鴈門隂館縣(㶟水出鴈門隂館累頭山東入海/案㶟原本及近刻竝訛作濕説文)¶
(不得讀力追切今從説文為正/力追切魏書作灅已訛舛若濕則)東北過代郡桑乾縣¶
南¶
　㶟水出于累頭山一曰治水泉發于山側沿波歴澗¶
　東北流出山逕隂館縣故城西縣故樓煩鄉也漢景¶
　帝後三年置王莽更名富臧矣(書作富代/案今本漢)魏皇興三¶
<pb:KR2k0058_SBCK_013-1b>¶
　年(訛作天安/案皇興近刻)齊平徙其民于縣立平齊郡㶟水又¶
　東北流左會桑乾水縣西北上平(下從近刻/案原本作上)洪源¶
　七輪謂之桑乾泉即溹涫水者也耆老云其水潜通¶
(脱通字/案近刻)承太原汾陽縣北燕京山之大池池在山原¶
　之上世謂之天池方里餘(有其水二字/案此下近刻)澄渟鏡淨潭¶
　而不流(脱潭字/案近刻)若安定朝那之湫淵也清水流潭皎¶
　焉沖照池中嘗無斥草及其風籜(作片籜近刻訛作/案斥太平御覽引)¶
(澤)有淪輒有小鳥翠色投淵銜出若會稽之耘鳥也¶
(訛作私/案耘近刻)其水陽熯不耗(訛作焊/案熯近刻)隂霖不濫無能¶
<pb:KR2k0058_SBCK_013-2a>¶
　測其淵深也古老相𫝊言嘗有人乗車于池側忽過¶
　大風飄之于水有人獲其輪于桑乾泉故知二水潜¶
　流通注矣池東隔阜又有一石池方可五六十步(原/案)¶
(里從近刻/本作五六)清深鏡潔不異大池桑乾水自源東南流¶
　右會馬邑川水水出馬邑西川俗謂之磨川矣蓋狄¶
　語音訛(訛作言/案音近刻)馬磨聲相近故爾其水東逕馬邑¶
　縣故城南干寳捜神記曰昔秦人築城于武州塞内¶
(訛作周/案州近刻)以備胡城將成而崩者數矣(脱者字/案近刻)有馬¶
　馳走一地(脱馳字/案近刻)周旋反覆父老異之因依以築城¶
<pb:KR2k0058_SBCK_013-2b>¶
　城乃不崩遂名之為馬邑(之為二字/案近刻脱)或以為代之馬¶
　城也諸記紛競未識所是漢以斯邑封韓王信後為¶
　匈奴所圍信遂降之王莽更名之曰章昭其水東注¶
　桑乾水(訛作流/案注近刻)桑乾水又東南流水南有故城東¶
　北臨河又東南右合㶟水亂流枝水南分(訛作之/案水近刻)¶
　桑乾水又東左合武州塞水(訛作周/案州近刻)水出故城東¶
　南流出山逕日沒城南蓋夕陽西頽戎車所薄之城¶
　故也(作故城也/案近刻訛)東有日中城(訛作榮/案東近刻)城東又有早¶
　起城亦曰食時城在黄瓜阜北曲中其水又東流右¶
<pb:KR2k0058_SBCK_013-3a>¶
　注桑乾水桑乾水又東南逕黄瓜阜曲西又屈逕其¶
　堆南徐廣曰猗盧廢嫡子曰利孫于黄瓜堆者也又¶
　東右合枝津枝津上承桑乾河東南流逕桑乾郡北¶
(脱乾字/案近刻)大魏因水以立郡受厥稱焉又東北左合夏¶
　屋山水水南出夏屋山之東溪西北流逕故城北所¶
　未詳也又西北入桑乾枝水桑乾枝水又東流長津¶
　委浪(脱長字/案近刻)通結兩湖東湖西浦淵潭相接水至清¶
　深晨鳧夕鴈泛濫其上黛甲素鱗潜躍其下俯仰池¶
　潭意深魚鳥所寡惟良木耳俗謂之南池池北對&KR1261;¶
<pb:KR2k0058_SBCK_013-3b>¶
　陶縣之故城(下近刻衍南字/案&KR1261;古汪字此)故曰南池也南池水又¶
　東北注桑乾水為㶟水自下竝受通稱矣(自下二字/案近刻脱)¶
　㶟水又東北逕石亭西(訛作魏/案石近刻)蓋皇魏天賜三年¶
　之所經建也㶟水又東北逕白狼堆南魏烈祖道武¶
　皇帝於是遇白狼之瑞故斯阜納稱焉阜上有故宫¶
　廟樓榭基雉尚崇每至鷹隼之秋羽獵之日肆閲清¶
　野為升眺之逸地矣㶟水又東流四十九里東逕巨¶
　魏亭北又東崞川水注之(脱水字/案近刻)水南出崞縣故城¶
　南(刻衍山字/案崞下近)王莽之崞張也縣南面𤣥岳右背崞山¶
<pb:KR2k0058_SBCK_013-4a>¶
　處二山之中(訛作三/案二近刻)故以崞張為名矣其水又西¶
　出山謂之崞口北流逕繁畤縣故城東(脱縣字/案近刻)王莽¶
　之當要也又北逕巨魏亭東(脱東字/案近刻)又北逕劇陽縣¶
　故城西王莽之善陽也按十三州志曰在隂館縣東¶
　北一百三里其水又東注于㶟水㶟水又東逕班氏¶
　縣南如渾水注之水出涼城旋鴻縣西南五十餘里¶
　東流逕故城南北俗謂之獨谷孤城水亦即名焉東¶
　合旋鴻池水水出旋鴻縣東山下水積成池(刻訛作/案積近)¶
(卽)北引魚水水出魚溪南流注池池水吐納川流以¶
<pb:KR2k0058_SBCK_013-4b>¶
　成巨沼東西二里南北四里北對涼川城之南池(涼/案)¶
(作涼州池/川城近刻訛)池方五十里俗名乞伏袁池(訛作河/案近刻)雖¶
　隔越山阜鳥道不逺雲霞之間常有(有脱文/案此下)西南流¶
　逕旋鴻縣南右合如渾水是總二水之名矣如渾水¶
　又東南流逕永固縣(訛作水/案永近刻)縣以太和中因山堂¶
　之目以氏縣也右會羊水(作年水/案近刻訛)水出平城縣之¶
　西苑外武州塞北出東轉逕燕昌城南按燕書建興¶
　十年慕容垂自河西還(寳西訛作而/案近刻垂訛作)軍敗于參合¶
　死者六萬人十一年垂衆北至參合見積骸如山設¶
<pb:KR2k0058_SBCK_013-5a>¶
　祭弔之禮死者父兄皆號泣六軍哀慟(六軍二字/案近刻脱)垂¶
　慙憤嘔血因而寢疾焉轝過平城北四十里疾篤築¶
　燕昌城而還卽此城也北俗謂之老公城(刻衍故字/案北上近)¶
(也字/城下有)羊水又東注于如渾水亂流逕方山南(刻脱/案近)¶
(字/此二)嶺上有文明太皇太后陵陵之東北有髙祖陵¶
　二陵之南有永固堂堂之四周隅雉列榭階欄檻及¶
　扉戸梁壁椽瓦悉文石也檐前四柱採洛陽之八風¶
　谷黑石為之雕鏤隱起以金銀間雲矩有若錦焉堂¶
　之内外四側結兩石趺(訛作扶/案近刻)張青石屏風(刻訛作/案張近)¶
<pb:KR2k0058_SBCK_013-5b>¶
(帳)以文石為縁竝隱起忠孝之容題刻貞順之名廟¶
　前鐫石為碑獸碑石至佳左右列柏四周迷禽闇日¶
　院外西側有思遠靈圗圗之西有齋堂南門表二石¶
　闕闕下斬山累結御路下望靈泉宫池皎若圓鏡矣¶
(又東注五字係衍文/案此下近刻有羊水)如渾水又南至靈泉池枝津東¶
　南注池池東西百步南北二百步池渚舊名白楊泉¶
　泉上有白楊樹(訛作出/案有近刻)因以名焉其猶長楊五柞¶
　之流稱矣南面舊京北背方嶺左右山原(訛作源/案近刻)亭¶
　觀繡峙方湖反景若三山之倒水下如渾水又南逕¶
<pb:KR2k0058_SBCK_013-6a>¶
　北宫下舊宫人作薄所在如渾水又南分為二水一¶
　水西出南屈入北苑中歴諸池沼又南逕虎圏東魏¶
　太平真君五年成之以牢虎也季秋之月聖上親御¶
　圏上勑虎士効力于其下事同奔戎生制猛獸卽詩¶
　所謂袒裼暴虎獻于公所也故魏有捍虎圗也又逕¶
　平城西郭内魏太常七年所城也(訛作成/案城近刻)城周西¶
　郭外有郊天壇壇之東側有郊天碑建興四年立其¶
　水又南(作水南又/案近刻訛)屈逕平城縣故城南史記曰髙帝¶
　先至平城史記音義曰在鴈門即此縣矣王莽之平¶
<pb:KR2k0058_SBCK_013-6b>¶
　順也魏天興二年遷都于此太和十六年破安昌諸¶
　殿(有太華二字/案安昌上近刻)造太極殿東西堂及朝堂夾建象¶
　魏乾元中陽端門東西二掖門雲龍神虎中華諸門¶
　皆飾以觀閣東堂東接太和殿殿之東階下有一碑¶
　太和中立石是洛陽八風谷之緇石也(刻訛在之字/案上石字近)¶
(下)太和殿之東北(遂脱入淇氷注内訛作太和泉源/案太和二字近刻因與淇水互舛)¶
(水)接紫宫寺南對承賢門門南卽皇信堂堂之四周¶
　圗古聖忠臣烈士之容刊題其側是辯章郎彭城張¶
　僧達樂安蔣少逰筆(訛作于/案近刻)堂南對白臺臺甚髙廣¶
<pb:KR2k0058_SBCK_013-7a>¶
　臺基四周列壁閣道自内而升(刻作路/案道近)國之圗籙秘¶
　籍悉積其下臺西卽朱明閣直侍之官出入所由也¶
(脱也字/案近刻)其水夾御路南流逕蓬臺西魏神瑞三年又¶
　建白樓(刻衍毁字/案又下近)樓甚髙竦加觀榭于其上表裏飾¶
　以石粉皜曜建素赭白綺分故世謂之白樓也後置¶
　大鼓于其上晨昬伐以千椎為城里諸門啓閉之&KR0049;¶
　謂之戒晨鼓也又南逕皇舅寺西是太師昌黎王馮¶
　晉國所造(黎昌憑晉國所造/案近刻訛作太師)有五層浮圗其神圗像¶
　皆合青石為之加以金銀火齊衆綵之上煒煒有精¶
<pb:KR2k0058_SBCK_013-7b>¶
　光又南逕永寧七級浮圗西(訛作水/案永近刻)其制甚妙(近/案)¶
(其字/刻脱)工在寡雙又南逺出郊郭弱柳䕃街絲楊被浦¶
　公私引裂用周園溉(作挽/案近刻)長塘曲池所在布濩故¶
　不可得而論也一水南逕白登山西服虔曰白登臺¶
　名也去平城七里如淳曰平城旁之髙城若丘陵矣¶
　今平城東十七里有臺即白登臺也臺南對岡阜即¶
　白登山也故漢書稱上遂至平城上白登者也為匈¶
　奴所圍處孫暢之述畫曰漢髙祖被圍七日陳平使¶
　能畫作美女送與冒頓閼氏恐冒頓勝漢其寵必衰¶
<pb:KR2k0058_SBCK_013-8a>¶
　説冒頓解圍于此矣其水又逕寧先宫東獻文帝之¶
　為太上皇所居故宫矣宫之東次下有兩石柱是石¶
　虎鄴城東門石橋柱也按柱勒趙建武中造以其石¶
　作工妙徙之于此余為尚書祠部與宜都王穆羆同¶
　拜北郊親所經見柱側悉鏤雲矩上作蟠螭甚有形¶
　勢信為工巧去子丹碑則逺矣(訛作側/案則近刻)其水又南¶
　逕平城縣故城東司州代尹治皇都洛陽以為恒州¶
　水左有大道壇廟始光二年少室道士寇謙之所議¶
　建也兼諸嶽廟碑亦多所署立其廟階三成四周欄¶
<pb:KR2k0058_SBCK_013-8b>¶
　檻上階之上以木為圓基令互相枝梧(訛作干/案互近刻)以¶
　版砌其上欄陛承阿上圓制如明堂而専室四户室¶
　内有神坐坐右列玉磬皇輿親降受籙靈壇號曰天¶
　師宣揚道式暫重當時壇之東北舊有靜輪宫魏神¶
　䴥四年造抑亦柏梁之流也臺榭髙廣(脱榭字/案近刻)超出¶
　雲間欲令上延霄客下絶囂浮太平真君十一年又¶
　毁之物不停固白登亦繼褫矣水右有三層浮圗眞¶
　容鷲架悉結石也裝制麗質亦盡美善也東郭外太¶
　和中閹人宕昌公鉗耳慶時(訛作處/案慶近刻)立祗洹舍于¶
<pb:KR2k0058_SBCK_013-9a>¶
　東臯椽瓦梁棟臺壁櫺陛尊容聖像及牀坐軒帳悉¶
　青石也圗制可觀所恨惟列壁合石疎而不宻庭中¶
　有祗洹碑碑題大篆非佳耳然京邑帝里佛法豐盛¶
　神圗妙塔桀跱相望法輪東轉茲為上矣其水自北¶
　苑南出歴京城内河干兩湄太和十年累石結岸夾¶
　塘之上雜樹交䕃郭南結兩石橋横水為梁又南逕¶
　藉田及藥圃西明堂東明堂上圓下方四周十二堂¶
　九室(十二戸九堂/案近刻訛作)而不為重隅也室外柱内綺井之¶
　下施機輪飾縹碧(脱碧字/案近刻)仰象天狀畫北道之㝛焉¶
<pb:KR2k0058_SBCK_013-9b>¶
　蓋天也(句天字止近刻訛在淇水注内右合泉源水/案上洛陽八風谷之緇石也自石字起至此)¶
(當作畫北辰列宿象蓋天也/下原本不誤又此句朱謀㙔云)每月隨斗所建之辰¶
　轉應天道此之異古也加靈臺于其上下則引水為¶
　辟雍水側結石為塘事準古制是太和中之所經建¶
　也如渾水又南與武州川水㑹(作周下同/案州近刻訛)水出縣¶
　西南山下二源翼導俱發一山東北流合成一川北¶
　流逕武州縣故城西王莽之桓州也又東北右合黄¶
　水(作黄山水/案近刻訛)水西出黄阜下東北流(訛作重/案東近刻)聖山¶
　之水注焉水出西山東流注于黄水黄水又東注武¶
<pb:KR2k0058_SBCK_013-10a>¶
　州川(訛作周/案州近刻)又東歴故亭北右合火山西溪水水¶
　導源火山西北流山上有火井南北六七十步(刻訛/案近)¶
(七步/作六十)廣減尺許源深不見底炎勢上升常若微雷¶
　發響以草㸑之則煙騰火發東方朔神異𫝊云南方¶
　有火山焉長四十里廣四五里其中皆生不燼之木¶
　晝夜火燃得雨猛風不滅火中有鼠重百斤毛長二¶
　尺餘細如絲色白時時出外以水逐而沃之則死取¶
　其毛績以為布謂之火浣布是山亦其類也但卉物¶
　則不能然其山以火從地中出故亦名熒臺矣火井¶
<pb:KR2k0058_SBCK_013-10b>¶
　東五六尺又東有湯井廣輪與火井相狀熱勢又同¶
(勢熱又同/案近刻訛作)以草内之則不燃皆沾濡露結故俗以¶
　湯井為目井東有火井祠(訛作文/案火近刻)以時祀祭焉井¶
　北百餘步有東西谷廣十許步南崖下有風穴(近刻/案崖)¶
(岸/訛作)厥大容人其深不測而穴中肅肅常有微風雖¶
　三伏盛暑猶須襲裘寒吹陵人不可暫停而其山出¶
　雛烏形𩔖雅烏純黑而姣好音與之同繢采紺發觜¶
　若丹砂性馴良而易附丱童幼子捕而執之(近刻衍/案此下)¶
(字/曰)赤觜烏亦曰阿雛烏按小爾雅(脱小字/案近刻)純黒反哺¶
<pb:KR2k0058_SBCK_013-11a>¶
　謂之慈烏小而腹下白不反哺者謂之雅烏白脰而¶
　羣飛者(作頭下同/案脰近刻訛)謂之燕烏大而白脰者謂之蒼¶
　烏爾雅曰鸒斯卑居也孫炎曰(訛作爻/案炎近刻)卑居楚烏¶
　犍為舍人以為壁居(作壁屋/案近刻訛)説文謂之雅雅楚烏¶
　莊子曰雅賈矣馬融亦曰賈烏也(上有者字/案近刻也)又按瑞¶
　應圗有三足烏赤烏白烏之名而無記于此烏故書¶
　其異耳自恒山已北竝有此矣其水又東北流注武¶
　州川水武州川水又東南流水側有石祗洹舍并諸¶
　窟室比丘尼所居也其水又東轉逕靈巖南鑿石開¶
<pb:KR2k0058_SBCK_013-11b>¶
　山因巖結構(刻作崖/案巖近)真容巨壯世法所希(訛作締/案近刻)山¶
　堂水殿煙寺相望林淵錦鏡綴目新眺川水又東南¶
　流出山魏土地記曰平城西三十里武州塞口者也¶
(宫字州訛作周/案城下近刻衍)自山口枝渠東出入苑漑諸園池苑¶
　有洛陽殿殿北有宫館一水自枝渠南流東南出火¶
　山水注之水發火山東溪東北流出山山有石炭火¶
　之熱同樵炭也又東注武州川逕平城縣南東流注¶
　如渾水(訛在南字上/案東字近刻)又南流逕班氏縣故城東王莽¶
　之班副也闞駰十三州志曰班氏縣在郡西南百里¶
<pb:KR2k0058_SBCK_013-12a>¶
　北俗謂之去留城也如渾水又東南流注于㶟水㶟¶
　水又東逕平邑縣故城南(刻衍北字/案逕下近)趙獻侯十三年¶
　城平邑地理志屬代王莽所謂平胡也十三州志曰¶
　城在髙栁南百八十里(脱百字/案近刻)北俗謂之醜寅城㶟¶
　水又東逕沙陵南魏金田之地也事同曹武鄴中定¶
　矣(始開以王脩為司金中郎將續漢書百官志本注/案此語有脱誤裴松之注三國志引魏略云河北)¶
(將利權悉歸于上矣/云曹公始置司金中郎)㶟水又東逕狋氏縣故城北¶
　王莽更名之曰狋聚也十三州志曰縣在髙栁南百¶
　三十里俗謂之苦力干城矣(訛作為/案謂近刻)㶟水又東逕¶
<pb:KR2k0058_SBCK_013-12b>¶
　道人縣故城南地理志王莽之道仁也地理風俗記¶
　曰初築此城有仙人逰其地故因以為城名矣今城¶
　北有淵潭而不流(訛作注/案近刻)故俗謂之為平湖也十三¶
　州志曰道人城在髙栁東北八十里所未詳也㶟水¶
　又東逕陽原縣故城南地理志代郡之屬縣也北俗¶
　謂之比郍州城(刻作北/案比近)㶟水又東安陽水注之(刻脱/案近)¶
(又東三字/安字上衍流)水出縣東北潭中(訛作澤/案潭近刻)北俗謂之¶
　太拔迴水自潭東南流注于㶟水(訛作源/案潭近刻)又東逕¶
　東安陽縣故城北趙恵文王三年主父封長子章為¶
<pb:KR2k0058_SBCK_013-13a>¶
　代安陽君(主父二字/案近刻脱)此即章封邑王莽之竟安也(竟/案)¶
(作竸/近刻訛)地理風俗記曰五原有西安陽故此加東也¶
　㶟水又東逕昌平縣温水注之水出南墳下三源俱¶
　導合而南流東北注㶟水㶟水又東逕昌平縣故城¶
　北王莽之長昌也昔牽招為魏鮮卑挍尉屯此㶟水¶
　又東北逕桑乾縣故城西又屈逕其城北王莽更名¶
　之曰安徳也魏土地記曰代城北九十里有桑乾城¶
　城西渡桑乾水去城十里有温湯療疾有驗經言出¶
　南非也蓋誤證矣魏任城王彰以建安二十三年伐¶
<pb:KR2k0058_SBCK_013-13b>¶
　烏丸入涿郡逐北遂至桑乾(北逐至桑乾/案近刻訛作遂)正于此¶
　也(訛作止/案正近刻)㶟水又東流祁夷水注之水出平舒縣¶
　東逕平舒縣之故城南澤中史記趙孝成王十九年¶
　以汾門予燕易平舒徐廣曰平舒在代王莽更名之¶
　曰平葆後漢世祖建武七年封揚武將軍馬成為侯¶
　國(訛作陽/案揚近刻)其水控引衆泉以成一川魏土地記曰¶
　代城西九十里有平舒城西南五里代水所出東北¶
　流言代水非也祁夷水又東北逕蘭亭南又東北逕¶
　石門闗北舊道出中山故闗也又東北流水側有故¶
<pb:KR2k0058_SBCK_013-14a>¶
　池按魏土地記曰代城西南三十里有代王魚池池¶
　西北有代王臺東去代城四十里祁夷水又東北得¶
　飛狐谷即廣野君所謂杜飛狐之口也蘇林據酈公¶
　之説言在上黨即實非也如淳言在代是矣晉建興¶
　中劉琨自代出飛狐口奔于安次即于此道也魏土¶
　地記曰代城南四十里有飛狐闗闗水西北流逕南¶
　舍亭西又逕句瑣亭西西北注祁夷水祁夷水又東¶
　北流逕代城西盧植言初築此城板幹一夜自移于¶
　此故代西南五十里大澤中營城自護結葦為九門¶
<pb:KR2k0058_SBCK_013-14b>¶
　于是就以為治城圓帀而不方周四十七里開九門¶
　更名其故城曰東城趙滅代(有脱文/案此下)漢封孝文為代¶
　王梅福上事曰代谷者恒山在其南北塞在其北谷¶
　中之地上谷在東代郡在西是其地也王莽更之曰¶
　厭狄亭魏土地記曰城内有二泉一泉流出城西門¶
(作源下同/案泉近刻訛)一泉流出城北門二泉皆北注代水祁¶
　夷水又東北熱水注之水出綾羅澤澤際有熱水亭¶
　其水東北流注祁夷水祁夷水又東北谷水注之水¶
　出昌平縣故城南(脱水字/案近刻)又東北入祁夷水祁夷水¶
<pb:KR2k0058_SBCK_013-15a>¶
　右會逆水水導源將城東西北流逕將城北在代城¶
　東北十五里疑即東代矣而尚𫝊將城之名盧植曰¶
　此城方就而板幹自移應劭曰城徙西南去故代五¶
　十里故名代曰東城或𫝊書倒錯情用疑焉而無以¶
　辨之逆水又西注于祁夷之水逆之為名以西流故¶
　也祁夷水東北逕青牛淵水自淵東注之耆彦云(彦/案)¶
(作諺/近刻訛)有潜龍出于茲浦形𩔖青牛焉故淵潭受名¶
　矣潭深不測而水周多蓮藕生焉祁夷水又北逕一¶
　故城西西去代城五十里又疑是代之東城而非所¶
<pb:KR2k0058_SBCK_013-15b>¶
　詳也又逕昌平郡東魏太和中置西南去故城六十¶
　里又北連水入焉水出雊瞀縣東西北流逕雊瞀縣¶
　故城南又西逕廣昌城南魏土地記曰代南二百里¶
　有廣昌城南通大嶺即實非也十三州記曰平舒城¶
　東九十里有廣平城疑是城也尋其名狀忖理為非¶
　又西逕王莽城南又西到刺山水注之水出到刺山¶
　西山甚層峻未有升其巔者(訛作嶺/案巔近刻)魏土地記曰¶
　代城東五十里有到刺山山上有佳大黄也其水北¶
　流逕一故亭東城北有石人故世謂之石人城西北¶
<pb:KR2k0058_SBCK_013-16a>¶
　注連水連水又北逕當城縣故城西髙祖十二年周¶
　勃定代斬陳豨于當城即此處也應劭曰當桓都山¶
　作城故曰當城也又逕故代東而西北流注祁夷水¶
　祁夷水西有隨山山上有神廟謂之女郎祠方俗所¶
　祠也祁夷水又北逕桑乾故城東而北流注于㶟水¶
　地理志曰祁夷水出平舒縣北至桑乾入㶟是也㶟¶
　水又東北逕石山水口水出南山北流逕空侯城東¶
　魏土地記曰代城東北九十里有空侯城者也(刻脱/案近)¶
(字/者)其水又東北流注㶟水㶟水又東逕潘縣故城北¶
<pb:KR2k0058_SBCK_013-16b>¶
(逕潘城縣北/案近刻訛作)東合協陽闗水水出協溪魏土地記曰¶
　下洛城西南九十里有協陽闗闗道西通代郡其水¶
　東北流歴筓頭山闞駰曰筓頭山在潘城南即是山¶
　也又北逕潘縣故城左㑹潘泉故瀆瀆舊上承潘泉¶
　于潘城中或云舜所都也魏土地記曰下洛城西南¶
　四十里有潘城城西北三里有歴山山上有虞舜廟¶
　十三州記曰廣平城東北百一十里有潘縣地理志¶
　曰王莽更名樹武其泉從廣十數步東出城注協陽¶
　闗水雨盛則通注陽旱則不流惟洴泉而已闗水又¶
<pb:KR2k0058_SBCK_013-17a>¶
　東北流注于㶟水㶟水又東逕雍洛城南魏土地記¶
　曰下洛城西南二十里(訛作西西/案西南近刻)有雍洛城桑乾¶
　水在城南東流者也㶟水又東逕下洛縣故城南王¶
　莽之下忠也魏燕州廣甯縣廣甯郡治魏土地記曰¶
　去平城五十里城南二百步有堯廟㶟水又東逕髙¶
　邑亭北(此七字/案近刻脱)又東逕三臺北㶟水又東逕無鄉¶
　城北地理風俗記曰燕語呼毛為無(訛作亡/案毛近刻)今改¶
　宜鄉也㶟水又東(刻衍逕字/案此下近)温泉水注之水上承温¶
　泉于橋山下魏土地記曰下洛城東南四十里有橋¶
<pb:KR2k0058_SBCK_013-17b>¶
　山山下有温泉(一山字/案近刻脱)泉上有祭堂雕簷華宇被¶
　于浦上石池吐泉湯湯其下炎涼代序是水灼焉無¶
　改能治百疾是使赴者若流池水北流入于㶟水㶟¶
　水又東左得于延水口水出塞外柔𤣥鎮西長川城¶
　南小山(訛作子/案柔近刻)山海經曰梁渠之山無草木多金¶
　玉脩水出焉東南流逕且如縣故城南應劭曰當城¶
　西北四十里有且如城故縣也代稱不拘名號變改¶
　校其城郭相去遠矣地理志曰中部都尉治于延水¶
　出縣北塞外即脩水也脩水又東南逕馬城縣故城¶
<pb:KR2k0058_SBCK_013-18a>¶
　北地理志曰東部都尉治十三州志曰馬城在髙栁¶
　東二百四十里俗謂是水為河頭河頭出戎方土俗¶
　變名耳又東逕零丁城南右合延鄉水水出縣西山¶
　東逕延陵縣故城北地理風俗記曰當城西北有延¶
　陵鄉故縣也俗指為琦城(指謂之琦城川/案近刻訛作舊)又東逕羅¶
　亭又東逕馬城南(訛作北/案近刻)又東注脩水又東南于大¶
　甯郡北右注鴈門水山海經曰鴈門之水出于鴈門¶
　之山鴈出其門(訛作間/案近刻)在髙柳北髙柳在代中其山¶
　重巒疊巘霞舉雲髙連山隱隱東出遼塞其水東南¶
<pb:KR2k0058_SBCK_013-18b>¶
　流逕髙柳縣故城北舊代郡治秦始皇二十三年虜¶
　趙王遷以國為郡王莽之所謂厭狄也建武十九年¶
　世祖封代相堪為侯國昔牽招斬韓忠于此處城在¶
　平城東南六七十里于代為西北也鴈門水又東南¶
　流屈逕一故城背山面澤北俗謂之叱險城鴈門水¶
　又東南流屈而東北積而為潭其陂斜長而不方東¶
　北可二十餘里廣十五里蒹葭藂生焉敦水注之其¶
　水導源西北少咸山之南麓(山字訛在之字下/案近刻其訛作導)東流¶
　逕參合縣故城南地理風俗記曰道人城北五十里¶
<pb:KR2k0058_SBCK_013-19a>¶
　有參合鄉故縣也敦水又東(作東又/案近刻訛)&KR2200;水注之水¶
　出東阜下西北流逕故城北俗謂之和堆城又北合¶
　敦水亂流東北注鴈門水故山海經曰少咸之山敦¶
　水出焉東流注于鴈門之水郭景純曰水出鴈門山¶
　謂斯水也鴈門水又東北入陽門山謂之陽門水與¶
　神泉水合(此二字/案近刻脱)水出葦壁北水有靈焉及其密¶
　雲不雨陽旱愆期多禱請焉水有二流世謂之比連¶
　泉一水東北逕一故城東世謂之石虎城而東北流¶
　注陽門水又東逕三會亭北又東逕西伺道城北又¶
<pb:KR2k0058_SBCK_013-19b>¶
　東託台谷水注之水上承神泉于葦壁北東逕陽門¶
　山南託台谷謂之託台水汲引泉溪渾濤東注(刻渾/案近)¶
(重一澤字/訛作澤又)行者間十餘渡東逕三㑹城南又東逕託¶
　台亭北又東北逕馬頭亭北東北注鴈門水鴈門水¶
　又東逕大甯郡北魏太和中置有脩水注之卽山海¶
　經所謂脩水東流注于鴈門水也地理志有于延水¶
　而無鴈門脩水之名山海經有鴈門之目而無説于¶
　延河(訛作燕/案無近刻)自下亦通謂之于延水矣水側有桑¶
　林故時人亦謂是水為藂桑河也斯乃北土寡桑至¶
<pb:KR2k0058_SBCK_013-20a>¶
　此見之因以名焉于延水又東逕岡城南按史記蔡¶
　澤燕人也謝病歸相秦號岡成君疑即澤所邑也世¶
　名武岡城于延水又東左與寧川水合水出西北東¶
　南流逕小甯縣故城西東南流注于延水于延水又¶
　東(此十九字/案近刻脱)逕小甯縣故城南地理志寧縣也西部¶
　都尉治王莽之博康也魏土地記曰大甯城西二十¶
　里有小甯城昔邑人班丘仲居水側賣藥于甯百餘¶
　年人以為夀後地動宅壊仲與里中數十家皆死民¶
　人取仲尸棄于延水中收其藥賣之仲被裘從而詰¶
<pb:KR2k0058_SBCK_013-20b>¶
　之此人失怖(訛作北/案此近刻)叩頭求哀仲曰不恨汝故使¶
　人知我耳去矣後為夫餘王驛使來甯(訛作永/案來近刻)此¶
　方人謂之謫仙也(訛作北/案此近刻)于延水又東黑城川水¶
　注之水有三源出黑土城西北竒源合注總為一川¶
　東南逕黒土城西又東南流逕大甯縣西而南入延¶
　河延河又東逕大甯縣故城南地理志云廣寧也王¶
　莽曰廣康矣魏土地記曰下洛城西北百三十里(近/案)¶
(城字/刻脱)有大甯城于延水又東南逕茹縣故城北王莽¶
　之穀武也世謂之如口城魏土地記曰城在鳴雞山¶
<pb:KR2k0058_SBCK_013-21a>¶
　西十里南通大道西達寧川于延水又東南逕鳴雞¶
　山西魏土地記曰下洛城東北三十里有延河東流¶
　北有鳴雞山史記曰趙襄子殺代王于夏屋而并其¶
　土襄子迎其姊于代其姊代之夫人也至此曰代已¶
　亡矣吾將何歸乎遂磨筓于山而自殺代人憐之爲¶
　立祠焉因名其山爲磨笄山(刻脱山字/案其山近)每夜有野雞¶
　羣鳴于祠屋上故亦謂之爲鳴雞山魏土地記云代¶
　城東南二十五里有馬頭山其側有鍾乳穴趙襄子¶
　既害代王迎姊姊代夫人夫人曰以弟慢夫非仁也¶
<pb:KR2k0058_SBCK_013-21b>¶
　以夫怨弟非義也磨笄自刺而死使者自殺民憐之¶
　為立神屋于山側因名之為磨笄之山未詳孰是于¶
　延水又南逕且居縣故城南王莽之所謂久居也(近/案)¶
(謂二字/刻脱所)其水東南流注于㶟水地理志曰于延水東¶
　至廣寧入沽(作治今據漢書改正/案沽原本及近刻竝訛)非矣¶
又東過涿鹿縣北¶
　涿水出涿鹿山世謂之張公泉東北流逕涿鹿縣故¶
　城南王莽所謂抪陸也(訛作禠/案抪近刻)黄帝與蚩尤戰于¶
　涿鹿之野留其民于涿鹿之阿(訛作河/案阿近刻)即于是也¶
<pb:KR2k0058_SBCK_013-22a>¶
(是處也/案近刻作)其水又東北與阪泉合水導源縣之東泉¶
　魏土地記曰下洛城東南六十里有涿鹿城城東一¶
　里有阪泉泉上有黄帝祠晉太康地理記曰阪泉亦¶
　地名也泉水東北流與蚩尤泉㑹水出蚩尤城城無¶
　東面魏土地記稱涿鹿城東南六里有蚩尤城泉水¶
　淵而不流霖雨併則流注阪泉亂流東北入涿水涿¶
　水又東逕平原郡南魏徙平原之民置此故立僑郡¶
　以統流雜(訛作離/案近刻)涿水又東北逕祚亭北而東北入¶
　㶟水亦云涿水枝分入匈奴者謂之涿邪水(脱水字/案近刻)¶
<pb:KR2k0058_SBCK_013-22b>¶
　地理潜顯難以究昭非所知也㶟水又東南左㑹清¶
　夷水亦謂之滄河也水出長亭南西逕北城村故城¶
　北又西北平鄉川水注之水出平鄉亭西西北流注¶
　清夷水清夷水又西北逕隂莫亭在居庸縣南十里¶
　清夷水又西㑹牧牛山水(脱水字/案近刻)魏土地記曰沮陽¶
　城東八十里有牧牛山下有九十九泉即滄河之上¶
　源也山在縣東北三十里山上有道武皇帝廟耆舊¶
　云山下亦有百泉競發有一神牛駮身目山而降下¶
　飲泉竭故山得其名今山下導九十九泉積以成川¶
<pb:KR2k0058_SBCK_013-23a>¶
　西南流谷水與浮圗溝水注之水出夷輿縣故城西¶
　南王莽以爲朔調亭也其水俱西南流注于滄水滄¶
　水又西南右合地裂溝古老云晉世地裂分此界間¶
　成溝壑有小水俗謂之分界水南流入滄河滄河又¶
　西逕居庸縣故城南魏上谷郡治昔劉虞攻公孫瓉¶
　不克北保此城爲瓉所擒有粟水入焉水出縣下城¶
　西枕水又屈逕其縣南南注滄河滄河又西右與陽¶
　溝水合(訛作與右/案右與近刻)水出縣東北西南流逕居庸縣¶
　故城北(脱故字/案近刻)西逕大翮小翮山南髙巒截雲層陵¶
<pb:KR2k0058_SBCK_013-23b>¶
　斷霧雙阜共秀競舉羣峰之上郡人王次仲少有異¶
　志年及弱冠變蒼頡舊文為今隸書秦始皇時官務¶
　煩多以次仲所易文簡便于事要竒而召之三徵而¶
　輒不至次仲履眞懐道窮數術之美始皇怒其不恭¶
　令檻車送之次仲首發于道化為大鳥出在車外翻¶
　飛而去落二翮于斯山故其峯巒有大翮小翮之名¶
　矣魏土地記曰沮陽城東北六十里有大翮小翮山¶
　山上神名大翮神山屋東有温湯水口其山在縣西¶
　北二十里峯舉四十里上廟則次仲廟也右出温湯¶
<pb:KR2k0058_SBCK_013-24a>¶
　療治萬病泉所發之麓俗謂之土亭山此水炎熱倍¶
　甚諸湯下足便爛人體療疾者要須别引消息用之¶
　耳不得言大翮山東其水東南流左㑹陽溝水亂流¶
　南注滄河滄河又左得清夷水口魏土地記曰牧牛¶
　泉西流與清夷水合者也自下二水互受通稱矣清¶
　夷水又西靈亭水注之(刻衍城字/案亭下近)水出馬蘭西澤中¶
　衆泉瀉溜歸于澤澤水所鍾以成溝瀆瀆水又左與¶
　馬蘭溪水會水導源馬蘭城(脱源字/案近刻)城北負山勢因¶
　阿仍溪民居所給惟仗此水南流出城東南入澤水¶
<pb:KR2k0058_SBCK_013-24b>¶
　澤水又南逕靈亭北又屈逕靈亭東次仲落鳥翮于¶
　此(訛在次仲上/案落字近刻)故是亭有靈亭之稱矣其水又南流¶
　注于清夷水清夷水又西與泉溝水會(訛作得/案與近刻)水¶
　導源川南平地北注清夷水清夷水又西南得桓公¶
　泉蓋齊桓公霸世北伐山戎過孤竹西征束馬懸車¶
　上卑耳之西極故水受斯名也水源出沮陽縣東而¶
　西北流入清夷水清夷水又西逕沮陽縣故城北秦¶
　上谷郡治此(刻衍始皇字/案秦字下近)王莽改郡曰朔調縣曰沮¶
　隂闞駰曰涿鹿東北至上谷城六十里魏土地記曰¶
<pb:KR2k0058_SBCK_013-25a>¶
　城北有清夷水西流也其水又屈逕其城西南流注¶
　于㶟水㶟水南至馬陘山謂之落馬洪(訛作河/案近刻)¶
又東南出山¶
　㶟水又南出山(訛作入/案出近刻)瀑布飛梁懸河注壑漰湍¶
　十許丈謂之落馬洪抑亦孟門之流也㶟水自南出¶
　山謂之清泉河俗亦謂之曰千水非也㶟水又東南¶
　逕良鄉縣之北界歴梁山南髙梁水出焉¶
過廣陽薊縣北¶
　㶟水又東逕廣陽縣故城北謝承後漢書曰世祖與¶
<pb:KR2k0058_SBCK_013-25b>¶
　銚期出薊至廣陽欲南行即此城也謂之小廣陽㶟¶
　水又東北逕薊縣故城南魏土地記曰薊城南七里¶
　有清泉河而不逕其北蓋經誤證矣昔周武王封堯¶
　後于薊今城内西北隅有薊丘因丘以名邑也猶魯¶
　之曲阜齊之營丘矣武王封召公之故國也秦始皇¶
　二十三年滅燕以為廣陽郡漢髙帝以封盧綰為燕¶
　王更名燕國(脱名字/案近刻)王莽改曰廣有(訛作公/案近刻)縣曰代¶
　戎(訛作成/案近刻)城有萬載宫光明殿東掖門下舊慕容儁¶
　立銅馬像處昔慕容廆有駿馬赭白有奇相逸力至¶
<pb:KR2k0058_SBCK_013-26a>¶
　儁光夀元年齒四十九矣(脱齒字/案近刻)而駿逸不虧儁竒¶
　之比鮑氏驄命鑄銅以圖其像親為銘讃鐫頌其傍¶
　像成而馬死矣大城東門内道左有魏征北將軍建¶
　成鄉景侯劉靖碑(南成訛作城/案近刻北訛作)晉司隸校尉王密¶
　表靖功加于民(脱靖字/案近刻)宜在祀典以元康四年九月¶
　二十日刊石建碑(訛作嘉/案康近刻)揚于後葉矣㶟水又東¶
　與洗馬溝水合水上承薊水西注大湖湖有二源水¶
　俱出縣西北平地導源流結西湖湖東西二里南北¶
　三里蓋燕之舊池也綠水澄澹川亭望逺亦為逰瞩¶
<pb:KR2k0058_SBCK_013-26b>¶
　之勝所也湖水東流為洗馬溝側城南門東注(刻訛/案近)¶
(門注/作南東)昔銚期奮㦸處也其水又東入㶟水㶟水又¶
　東逕燕王陵南陵有伏道西北出薊城中景明中造¶
　浮圗建刹窮泉掘得此道王府所禁莫有尋者通城¶
　西北大陵而是二墳基趾磐固(字磐訛作盤/案近刻脱墳)猶自髙¶
　壯竟不知何王陵也㶟水又東南髙梁之水注焉水¶
　出薊城西北平地泉流東注(脱流字/案近刻)逕燕王陵北又¶
　東逕薊城北又東南流魏土地記曰薊東十里有髙¶
　梁之水者也其水又東南入㶟水¶
<pb:KR2k0058_SBCK_013-27a>¶
又東至漁陽雍奴縣西入笥溝¶
　漢光武建武二年封潁川太守寇恂爲雍奴侯魏遣¶
　張郃樂進圍雍奴即此城矣笥溝潞水之别名也(近/案)¶
(潞字/刻脱)魏土地記曰清泉河上承桑乾河東流與潞河¶
　合㶟水東入漁陽所在枝分故俗諺云髙梁無上源¶
　清泉無下尾蓋以髙梁微涓淺薄裁足津通慿藉涓¶
　流方成川甽清泉至潞所在枝分更爲微津散漫難¶
　尋故也¶
<pb:KR2k0058_SBCK_013-27b>¶
¶
水經注卷十三¶
