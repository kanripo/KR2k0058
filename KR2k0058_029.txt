# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.296439
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB02n0046-029水經注-卷第二十九.
<pb:KR2k0058_SBCK_029-1a>¶
水經注卷二十九¶
　　　　　後　魏　酈　道　元　撰¶
　　沔水　潛水　湍水　均水¶
　　粉水　白水　比水¶
沔水與江合流又東過彭蠡澤¶
　尚書禹貢匯澤也鄭𤣥曰匯回也漢與江鬭轉東成¶
　其澤矣¶
又東北出居巢縣南(案此經及下又東過牛渚當在其/一東北流之下又過毗陵縣北為)¶
(北江/之上)¶
<pb:KR2k0058_SBCK_029-1b>¶
　古巢國也湯伐桀桀奔南巢即巢澤也尚書周有巢¶
　伯來朝春秋文公十二年夏楚人圍巢巢羣舒國也¶
　舒叛故圍之永平元年漢明帝更封菑丘侯劉般爲¶
　侯國也江水自濡湏口又東左㑹柵口水導巢湖(案/導)¶
(近刻訛/作遵)東逕烏上城北又東逕南譙僑郡城南又東¶
　絶塘逕附農山北又東左㑹清溪水水出東北馬子¶
　硯之清溪也東逕清溪城南屈而西南(案此下近/刻有流字)歴¶
　山西南流注柵水謂之清溪口柵水又東左㑹白石¶
　山水水發白石山西逕李鵲城南西南注柵水(案西/南近)¶
<pb:KR2k0058_SBCK_029-2a>¶
(刻訛作/西流)柵水又東南積而為竇湖中有洲湖東有韓¶
　綜山(案綜近刻/訛作縱)山上有城山北湖水東出為後塘北¶
　湖湖南即塘也塘上有潁川僑郡故城也竇湖水東¶
　出謂之竇湖口東逕刺史山北(案東逕近刻作/湖水東出逕)歴韓¶
　綜山南逕流二山之間出王武子城北城在刺史山¶
　上湖水又東逕右塘穴北為中塘塘在四水中水出¶
　格虎山北山上有虎山城(案近刻/脱城字)有郭僧坎城水北¶
　有趙祖悦城竝故東關城也昔諸葛恪帥師作東興¶
　堤以遏巢湖傍山築城使將軍全端留畧等各以千¶
<pb:KR2k0058_SBCK_029-2b>¶
　人守之魏遣司馬昭督鎮東諸葛誕率衆攻東關三¶
　城將毀堤遏諸軍作浮梁陳于堤上分兵攻城恪遣¶
　冠軍丁奉等登塘鼓譟奮擊(案塘近刻/訛作城)朱異等以水¶
　軍攻浮梁魏征東胡遵軍士爭渡梁壞投水而死者¶
　數千塘即東興堤城亦關城也柵水又東南逕髙江¶
　産城南胡景畧城北(案近刻/脱畧字)又東南逕張祖禧城南¶
　東南流屈而北逕鄭衛尉城西魏事已乆難用取悉¶
　推舊訪新畧究如此又北委折蒲浦出焉柵水又東¶
　南流注于大江謂之柵口(案此下近刻/有水字衍)¶
<pb:KR2k0058_SBCK_029-3a>¶
又東過牛渚縣南又東至石城縣(案牛渚乃山名非縣/名大江過其北非過)¶
(其南縣南二字之上有脱文牛渚在今當塗縣西北二/十里石城故城在今貴池縣西七十里道元辯經之誤)¶
(云不得逕牛渚而方屆石城也今攷石城不特在牛渚/西且在居巢西居巢故城在今巢縣東北五里漢書地)¶
(理志丹陽郡石城下云分江水首受江東至餘姚入海/餘姚當是餘杭之誤作水經者本之曰至石城懸分為)¶
(二其一東北流其一又過毗陵縣北為北江人東至㑹/稽餘姚縣東入于海以地望推之訛舛不可通沔水與)¶
(江合流又東過彭蠡澤下當云又東過皖縣南又東至/石城縣分為二其一東北流又東北出居巢縣南又東)¶
(過牛渚又過毗陵縣北為北江其一東至㑹稽餘杭縣/東入于海則與漢志適協不言北江所終者水經之末)¶
(記禹貢山水澤地所在云北江在毗陵北界東入海大/江源委固首尾完備矣然沔水經文自彭蠡以下在道)¶
(元時已倒亂道元雖正其失而言之亦未能/明析是以自言緝綜所纒未必一得其實也)¶
<pb:KR2k0058_SBCK_029-3b>¶
　經所謂石城縣者即宣城郡之石城縣也牛渚在姑¶
　熟烏江両縣界中于石城東北減五百許里安得逕¶
　牛渚而方屆石城也盖經之謬誤也¶
分為二其一東北流其一(案此二字當在東至/㑹稽餘姚縣之上)又過毗¶
陵縣北為北江¶
　地理志毗陵縣㑹稽之屬縣也(案近刻志下衍曰字/㑹稽上衍舊字復脱)¶
(也/字)丹徒縣北二百步有故城(案縣下近/刻衍也字)本毗陵郡治¶
　也舊去江三里岸稍毀遂至城下城北有揚州刺史¶
　劉繇墓淪于江江即北江也經書為北江則可(案為/近刻)¶
<pb:KR2k0058_SBCK_029-4a>¶
(訛作/在)又言東至餘姚則非攷其逕流知經之誤矣地¶
　理志曰江水自石城東出逕吳國南為南江(案地理/志丹陽)¶
(郡石城下云分江水首受江東至餘姚入海于㑹稽/郡吳下云南江在南東入海本屬二水各不相䝉道)¶
(元合之為/一非也)江水自石城東入為貴口東逕石城縣北¶
　晉太康元年立(案近刻/脱立字)𨽻宣城郡東合大溪(案大近/刻訛作)¶
(天)溪水首受江北逕其縣故城東又北入南江南江¶
　又東與貴長池水合(案此十字原本及近刻竝訛作/經攷江水自石城東入以下竝)¶
(注内叙分江水/所逕今改正)水出縣南郎山北流為貴長池池水¶
　又北注于南江南江又東逕宣城之臨城縣南(案此/十二)¶
<pb:KR2k0058_SBCK_029-4b>¶
(字原本及近刻竝訛作/經又東訛作又南東)又東合涇水(案合下近/刻衍注字)南江¶
　又東與桐水合(案此八字原本及/近刻竝訛作經)又東逕安吳縣號¶
　曰安吳溪又東旋溪水注之水出陵陽山下逕陵陽¶
　縣西為旋溪水昔縣人陽子明釣得白龍處後三年¶
　龍迎子明上陵陽山山去地千餘丈後百餘年呼山¶
　下人令上山半與語溪中子安問子明釣車所在後¶
　二十年子安死山下有黄鶴栖其冢樹鳴常呼子安¶
　故縣取名焉晉咸康四年改曰廣陽縣溪水又北(案/溪)¶
(近刻訛/作漢)合東溪水水出南里山北逕其縣東桑欽曰¶
<pb:KR2k0058_SBCK_029-5a>¶
　淮水出縣之東南北入大江(案此水今亦/名小淮河)其水又北¶
　歴蜀由山又北左合旋溪北逕安吳縣東晉太康元¶
　年分宛陵立縣南有落星山山有懸水五十餘丈下¶
　為深潭潭水東北流左入旋溪而同注南江南江之¶
　北即宛陵縣界也(案近刻脱/南江二字)南江又東逕寧國縣南¶
(案此九字原本及/近刻竝訛作經)晉太康元年分宛陵置南江又東¶
　逕故鄣縣南安吉縣北光和之末天下大亂此鄉保¶
　險守節(案近刻/脱鄉字)漢朝嘉之中平二年分故鄣之南鄉¶
　以為安吉縣縣南有釣頭泉懸湧一仞乃流于川川¶
<pb:KR2k0058_SBCK_029-5b>¶
　水下合南江南江又東北為長瀆歴湖口(案此十一/字原本及)¶
(近刻竝訛作經/湖口訛作河口)南江東注于具區(案南江近刻/訛作江南)謂之¶
　五湖口五湖謂長蕩湖太湖射湖貴湖滆湖也(案近/刻蕩)¶
(訛作塘射湖脱湖字/貴湖下衍上湖二字)郭景純江賦曰注五湖以漫漭¶
　蓋言江水經緯五湖而苞注太湖也是以左丘明述¶
　國語曰越伐吳(案此下近/刻衍而字)戰于五湖是也又云范蠡¶
　滅吳返至五湖而辭越斯乃太湖之兼攝通稱也(案/近)¶
(刻脱/兼字)虞翻曰是湖有五道故曰五湖韋昭曰五湖今¶
　太湖也尚書謂之震澤爾雅以為具區方圓五百里¶
<pb:KR2k0058_SBCK_029-6a>¶
　湖有苞山春秋謂之夫椒山有洞室入地潛行北通¶
　琅邪東武縣俗謂之洞庭旁有青山一名夏架山山¶
　有洞穴潛通洞庭山上有石鼓長丈餘鳴則有兵故¶
　吳記曰太湖有苞山在國西百餘里居者數百家出¶
　弓弩材旁有小山山有石穴南通洞庭深逺莫知所¶
　極三苖之國左洞庭右彭蠡今宫亭湖也以太湖之¶
　洞庭對彭蠡則左右可知也余按二湖俱以洞庭為¶
　目者亦分為左右也但以趣矚為方耳既據三苖宜¶
　以湘江為正是以郭景純之江賦云爰有包山洞庭¶
<pb:KR2k0058_SBCK_029-6b>¶
　巴陵地道潛逹旁通幽岫窈窕山海經曰浮玉之山¶
　北望具區苕水出于其隂北流注于具區謝康樂云¶
　山海經浮玉之山在句餘東五百里(案近刻/脱百字)便是句¶
　餘縣之東山乃應入海句餘(案近刻訛/作具區)今在餘姚烏¶
　道山西北(案近刻/脱西字)何由北望具區也以為郭于地理¶
　甚昧矣言洞庭南口有羅浮山髙三千六百丈浮山¶
　東石樓下有兩石鼓叩之清越所謂神鉦者也事備¶
　羅浮山記㑹稽山宜直湖南又有山隂溪水入焉山¶
　隂西四十里(案山隂下近/刻衍縣字)有二溪東溪廣一丈九尺¶
<pb:KR2k0058_SBCK_029-7a>¶
　冬煖夏冷西溪廣三丈五尺冬冷夏煖二溪北出行¶
　三里至徐村合成一溪廣五丈餘而温涼又雜盖山¶
　海經所謂苕水也北逕羅浮山而下注于太湖故言¶
　出其隂入于具區也湖中有大雷小雷三山亦謂之¶
　三山湖又謂之洞庭湖楊泉五湖賦曰(案泉近刻/訛作修)頭¶
　首無錫足蹏松江負烏程于背上懷太吳以當胷岞¶
　嶺崔嵬穹隆紆曲大雷小雷湍波相逐用言湖之苞¶
　極也太湖之東吳國西十八里有岞嶺山俗説此山¶
　本在太湖中(案近刻/脱山字)禹治水移進近吳(案近刻訛/作近東)又¶
<pb:KR2k0058_SBCK_029-7b>¶
　東及西南有兩小山(案近刻脱/東及二字)皆有石如卷笮俗云¶
　禹所用牽山也太湖中有淺地長老云是笮嶺山蹠¶
　自此以東差深(案東近刻/訛作求)言是牽山之溝此山去太¶
　湖三十餘里東則松江出焉(案此六字原本及近刻/竝訛作經攷以下皆係)¶
(注内叙太湖之水下流/注海為三江者今改正)上承太湖更逕笠澤在吳南¶
　松江左右也國語曰越伐吳吳禦之笠澤越軍江南¶
　吳軍江北者也虞氏曰松江北去吳國五十里江側¶
　有丞胥二山山各有廟(案此下近刻有國南五/十里五字係重出衍文)魯哀¶
　公十三年越使二大夫疇無餘謳陽等伐吳吳人敗¶
<pb:KR2k0058_SBCK_029-8a>¶
　之獲二大夫大夫死故立廟于山上號曰丞胥二王¶
　也胥山上今有壇石長老云胥神所治也下有九折¶
　路南出太湖闔閭造以遊姑胥之臺以望太湖也松¶
　江自湖東北流逕七十里江水歧分謂之三江口(案/此)¶
(九字原本及近刻竝訛/作經近刻歧訛作竒)吳越春秋稱范蠡去越乘舟¶
　出三江之口入五湖之中者也此亦别為三江五湖¶
　雖名稱相亂(案近刻/脱名字)不與職方同庾仲初&KR0045;都賦注¶
　曰(案近刻/脱賦字)今太湖東注為松江下七十里有水口分¶
　流東北入海為婁江東南入海為東江與松江而三¶
<pb:KR2k0058_SBCK_029-8b>¶
　也吳記曰一江東南行七十里入小湖為次溪自湖¶
　東南出謂之谷水(案谷水上近刻衍為字此/句之下衍吳記曰三字)谷水出¶
　吳小湖逕由巻縣故城下神異傳曰由卷縣秦時長¶
　水縣也始皇時縣有童謡曰城門當有血城陷沒為¶
　湖有老嫗聞之憂懼旦往窺城門門侍欲縛之嫗言¶
　其故嫗去後門侍殺犬以血塗門嫗又往見血走去¶
　不敢顧忽有大水長欲沒縣主簿令幹入白令令見¶
　幹曰何忽作魚幹又曰明府亦作魚遂乃淪陷為谷¶
　矣因目長水城水曰谷水也吳記曰谷中有城故由¶
<pb:KR2k0058_SBCK_029-9a>¶
　卷縣治也即吳之柴辟亭(案辟近刻/訛作僻)故就李鄉檇李¶
　之地秦始皇惡其勢王令囚徒十餘萬人汙其土表¶
　以汙惡名改曰囚卷亦曰由卷也吳黄龍三年(案近/刻訛)¶
(作四/年)有嘉禾生卷縣改曰禾興後太子諱和改為嘉¶
　興春秋之檇李城也谷水又東南逕嘉興縣城西谷¶
　水又東南逕鹽官縣故城南舊吳海昌都尉治晉太¶
　康中分嘉興立(案近刻/訛作治)太康地道記吳有鹽官縣樂¶
　資九州志曰縣有秦延山(案延近刻/訛作逕)秦始皇逕此美¶
　人死葬于山上山下有美人廟谷水之右有馬臯城¶
<pb:KR2k0058_SBCK_029-9b>¶
　故司鹽都尉城吳王濞煮海為鹽于此縣也是以漢¶
　書地理志曰縣有鹽官東出五十里有武原鄉故越¶
　地也秦于其地置海鹽縣地理志曰縣故武原鄉也¶
　後縣淪為柘湖又徙治武原鄉改曰武原縣王莽名¶
　之展武(案展近刻/訛作辰)漢安帝時(案近刻/脱時字)武原之地又淪¶
　為湖今之當湖也後乃移此縣南有秦望山秦始皇¶
　所登以望東海故山得其名焉谷水于縣出為澉浦¶
(案澉近刻/訛作散)以通巨海(案引吳記至此胡渭云即庾仲/初所謂東南入海為東江者也)¶
　光熙元年有毛民三人集于縣盖汎于風也¶
<pb:KR2k0058_SBCK_029-10a>¶
<pb:KR2k0058_SBCK_029-11a>¶
　江自臨平湖南通浦陽江又于餘暨東合浦陽江自¶
　秦望分派東至餘姚縣(案近刻/脱至字)又為江也(案此下叙/姚江在餘)¶
(姚縣南者其水非浦陽江之分派道元欲/附會經東至餘姚入海之文故有此説)東與卓箱¶
　水合水出車箱山乘髙瀑布四十餘丈雖有水旱而¶
　澍無増減江水又東逕黄橋下(案此八字原本及近/刻竝訛作經攷浙江)¶
(自臨平湖南通浦陽江以下乃/注内因經之訛别敘餘姚之水)臨江有漢蜀郡太守¶
　黄昌宅橋本昌創建也昌為州書佐妻遇賊相失後¶
　㑹于蜀復脩舊好江水又東逕赭山南(案赭近刻/訛作緒)虞¶
　翻嘗登此山四望誡子孫可居江北世有禄位居江¶
<pb:KR2k0058_SBCK_029-11b>¶
　南則不昌也然住江北者相繼代興時在江南者(案/在)¶
(近刻訛/作有)輒多淪替仲翔之言為有徴矣江水又經官¶
　倉倉即日南太守虞國舊宅號曰西虞以其兄光居¶
　縣東故也是地即其雙鴈送故處江水又東逕餘姚¶
　縣故城南(案此十一字原本及近刻竝訛作經攷經/有至會稽餘姚之文故注以縣南水當之)¶
　縣城是吳將朱然所築南臨江津北背巨海夫子所¶
　謂滄海浩浩萬里之淵也縣西去㑹稽百四十里因¶
　句餘山以名縣(案因下近/刻衍其字)山在餘姚之南句章之北¶
　也江水又東逕穴湖塘湖水沃其一縣竝為良疇矣¶
<pb:KR2k0058_SBCK_029-12a>¶
　江水又東注于海(案此七字原本及/近刻竝訛作經)是所謂三江者¶
　也故子胥曰吳越之國三江環之民無所移矣但東¶
　南地卑萬流所湊濤湖泛決觸地成川枝津交渠世¶
　家分夥故川舊瀆難以取悉雖麤依縣地緝綜所纒¶
　亦未必一得其實也¶
潛水出巴郡宕渠縣¶
　潛水盖漢水枝分潛出故受其稱耳今爰有大穴潛¶
　水入焉通岡山下西南潛出謂之伏水或以為古之¶
　潛水鄭𤣥曰漢别為潛其穴本小水積成澤流與漢¶
<pb:KR2k0058_SBCK_029-12b>¶
　合大禹自導漢疏通即為西漢水也故書曰沱潛既¶
　道劉澄之稱白水入潛然白水與羌水合入漢是猶¶
　漢水也縣以延熙中分巴立宕渠郡盖占賨國也今¶
　有賨城縣有渝水夾水上下皆賨民所居漢祖入關¶
　從定三秦其人勇健好歌儛髙祖愛習之今巴渝儛¶
　是也縣西北有徐曹水南逕其縣下注潛水縣有車¶
　騎將軍馮緄桂陽太守李温冢二子之靈常以三月¶
　還鄉漢水暴長(案近刻/脱漢字)郡縣吏民莫不于水上祭之¶
(案近刻/脱之字)今所謂馮李也¶
<pb:KR2k0058_SBCK_029-13a>¶
又南入于江¶
　庾仲雍云墊江有别江出晉壽縣即潛水也其南源¶
　取道巴西(案近刻/脱道字)是西漢水也¶
湍水出酈縣北芬山南流過其縣東又南過冠軍縣東¶
　湍水出𢎞農界翼望山水甚清徹東南流逕南陽酈¶
　縣故城東(案近刻/脱陽字)史記所謂下酈析也(案近刻/脱析字)漢武¶
　帝元朔元年封左將黄同為侯國湍水又南菊水注¶
　之水出西北石澗山芳菊溪亦言出析谷盖溪澗之¶
　異名也源旁悉生菊草潭澗滋液極成甘美云此谷¶
<pb:KR2k0058_SBCK_029-13b>¶
　之水土餐挹長年司空王暢太傅袁隗太尉胡廣竝¶
　汲飲此水以自綏養是以君子留心甘其臭尚矣菊¶
　水東南流入于湍湍水又逕其縣東南歴冠軍縣西¶
　北有楚堨髙下相承八重周十里方塘蓄水澤潤不¶
　窮湍水又逕冠軍縣故城東縣本穰縣之盧陽鄉宛¶
　之臨駣聚漢武帝以霍去病功冠諸軍故立冠軍縣¶
　以封之水西有漢太尉長史邑人張敏碑碑之西有¶
　魏征南軍司張詹墓墓有碑碑背刊云白楸之棺易¶
　朽之裳銅鐵不入丹器不藏(案丹近刻/訛作凡)嗟矣後人幸¶
<pb:KR2k0058_SBCK_029-14a>¶
　勿我傷自後古墳舊冢莫不夷毀而是墓至元嘉初¶
　尚不見發六年大水蠻僟始被發掘説者言初開金¶
　銀銅錫之器朱漆雕刻之飾爛然有二朱漆棺棺前¶
　垂竹簾隠以金釘墓不甚髙而内極寛大虛設白楸¶
　之言空負黄金之實雖意錮南山寕同壽乎湍水又¶
　逕穰縣為六門陂漢孝元之世(案元近刻/訛作成)南陽太守¶
　邵信臣以建昭五年斷湍水立穰西石堨(案堨近刻/訛作碣)¶
　至元始五年更開三門為六石門故號六門堨也溉¶
　穰新野昆陽三縣五千餘頃漢末毀廢遂不脩理晉¶
<pb:KR2k0058_SBCK_029-14b>¶
　太康三年鎮南將軍杜預復更開廣利加于民今廢¶
　不脩矣六門側又有六門碑(案又近刻/訛作猶)是部曲主安¶
　陽亭侯鄧達等以太康五年立湍水又逕穰縣故城¶
　北又東南逕魏武故城之西南是建安三年曹公攻¶
　張繡之所築也¶
又東過白牛邑南¶
　湍水自白牛邑南建武中世祖封劉嵩為侯國(案此/下近)¶
(刻衍湍水/又三字)東南逕安衆縣故城南縣本宛之西鄉漢¶
　長沙定王子康侯丹之邑也湍水東南流涅水注之¶
<pb:KR2k0058_SBCK_029-15a>¶
　水出涅陽縣西北岐棘山東南逕涅陽縣故城西漢¶
　武帝元朔四年封路最為侯國王莽之所謂前亭也¶
　應劭曰在涅水之陽矣縣南有二碑碑字紊滅不可¶
　復識云是左伯豪碑(案伯豪近刻/訛作桃伯)涅水又東南逕安¶
　衆縣堨而為陂謂之安衆港魏太祖破張繡于是處¶
　與荀彧書曰繡遏吾歸師迫我死地盖于二水之間¶
　以為沿涉之艱阻也涅水又東南流注于湍水¶
又東南至新野縣¶
　湍水至縣西北東分為鄧氏陂漢太傅鄧禹故宅與¶
<pb:KR2k0058_SBCK_029-15b>¶
　奉朝請四華侯鄧晨故宅隔陂(案近刻與訛作/其華訛作亭)鄧颺¶
　謂晨宅畧存焉(案謂近刻/訛作為)¶
東入于淯(案此四字原本訛入注内接畧存焉下/近刻仍作經文接又東南至新野縣下)¶
均水出析縣北山南流過其縣之東¶
　均水發源𢎞農郡之盧氏縣熊耳山山南即脩陽葛¶
　陽二縣界也雙峯齊秀望若熊耳因以為名齊桓公¶
　召陵之㑹西望熊耳即此山也太史公司馬遷皆嘗¶
　登之縣即析縣之北鄉故言出析縣北山也(案近刻/脱山字)¶
　均水又東南流逕其縣(案流下近/刻衍注字)下南越南鄉縣(案/下)¶
<pb:KR2k0058_SBCK_029-16a>¶
(南越三字有舛/誤當作又南逕)又南流與丹水合¶
又南當涉都邑北南入于沔¶
　均水南逕順陽縣西漢哀帝更為博山縣明帝復曰¶
　順陽應劭曰縣在順水之陽今于是縣則無聞于順¶
　水矣章帝建初四年封衞尉馬廖為侯國(案廖近刻/訛作康)¶
　晉太康中立為順陽郡縣(案近刻/脱郡字)西有石山南臨均¶
　水均水又南流注于沔水謂之均口者也故地理志¶
　謂之淯水言熊耳之山淯水出焉又東南至順陽入¶
　于沔(案地理志𢎞農郡盧氏熊耳山/在東又有育水南至順陽入沔)¶
<pb:KR2k0058_SBCK_029-16b>¶
粉水出房陵縣東流過郢邑南¶
　粉水導源東流逕上粉縣(案逕近刻/訛作注)取此水以漬粉¶
　則皓耀鮮潔有異衆流故縣水皆取名焉¶
又東過穀邑南東入于沔(案此十字原本訛入/注内近刻乃為經文)¶
　粉水至筑陽縣西而下注于沔水謂之粉口(案近刻/訛作水)¶
　粉水旁有文將軍冢(案近刻/脱旁字)墓隧前有石虎石柱甚¶
　脩麗閭丘羡之為南陽葬婦墓側將平其域夕忽夢¶
　文諫止羡之不從後羡之為楊佺期所害論者以為¶
　文將軍之祟也¶
<pb:KR2k0058_SBCK_029-17a>¶
白水出朝陽縣西東流過其縣南¶
　王莽更名朝陽為厲信縣(案近刻訛作王莽更之/曰朝陽也為厲信縣)應¶
　劭曰縣在朝水之陽今朝水逕其北而不出其南也¶
　盖邑郭淪移川渠狀改故名舊傳遺稱在今也¶
又東至新野縣南(案近刻訛/作縣西)東入于淯¶
比水出比陽東北太胡山(案比原本及近刻竝訛作泚/注内同卷之三十二沘水亦)¶
(訛作泚攷漢書地理志南陽郡比陽應劭曰比水所出/東入蔡又廬江郡灊縣沘山沘水所出北至壽春入芍)¶
(陂師古曰音比又布几反/今據以訂正二水之名)東南流過其縣南(案過近刻/訛作逕)¶
泄水從南來注之¶
<pb:KR2k0058_SBCK_029-17b>¶
　太胡山在比陽北如東三十餘里廣圓五六十里張¶
　衡賦南都所謂天封太狐者也應劭曰比水出比陽¶
　縣東入蔡經云泄水從南來注之然比陽無泄水盖¶
　誤引壽春之沘泄耳余以延昌四年䝉除東荆州刺¶
　史州治比陽縣故城城南有蔡水出南磐石山故亦¶
　曰磐石川西北流注于比非泄水也呂氏春秋曰齊¶
　令章子與韓魏攻荆荆使唐蔑應之夾比而軍欲視¶
　水之深淺荆人射之而莫知也有芻者曰兵盛則水¶
　淺矣章子夜襲之斬蔑于是水之上也比水又西澳¶
<pb:KR2k0058_SBCK_029-18a>¶
　水注之水北出茈丘山東流屈而南轉又南入于比¶
　水按山海經云澳水又北入視不注比水余按呂忱¶
　字林及難字爾雅竝言&KR1424;水在比陽脈其川流所㑹¶
　診其水土津注宜是&KR1424;水音藥也比水又西南歴長¶
　岡舊月城北(案舊字近刻/訛在北字下)比水右㑹馬仁陂水水出¶
　潕隂北山泉流競湊水積成湖盖地百頃謂之馬仁¶
　陂陂水歴其縣下西南堨之以溉田疇公私引裂(案/近)¶
(刻訛/作列)水流遂斷故瀆尚存比水又南逕㑹口與堵水¶
　枝津合(案堵近刻/訛作緒)比水又南與澧水㑹澧水源出于¶
<pb:KR2k0058_SBCK_029-18b>¶
　桐柏山與淮同源而别流西注故亦謂水為派水澧¶
　水西北流逕平氏縣故城東北王莽更名其縣曰平¶
　善城内有南陽都鄉正衛彈勸碑澧水又西北合溲¶
　水水出湖陽北山(案陽近刻/訛作南)西流北屈逕平氏城西¶
　而北入澧水澧水又西注比水比水自下亦通謂之¶
　為派水昔漢光武破甄阜梁丘賜于比水西斬之于¶
　斯水也比水又南趙醴二渠出焉(案醴近/刻作澧)比水又西¶
　南流謝水注之水出謝城北其源微小(案其近刻/訛作二)至¶
　城漸大城周迴側水申伯之都邑(案近刻脱/此五字)詩所謂¶
<pb:KR2k0058_SBCK_029-19a>¶
　申伯番番既入于謝者也世祖建武十三年封樊重¶
　少子丹為謝陽侯即其國也然則是水即謝水也髙¶
　岸下深(案近刻/脱髙字)浚流徐平時人目之為渟瀯水城戍¶
　又以渟瀯為目非也其城之西舊棘陽縣治故亦謂¶
　之棘陽城也謝水又東南逕新都縣左注比水比水¶
　又西南流逕新都縣故城西王莽更之曰新林郡國¶
　志以為新野之東鄉故新都者也¶
又西至新野縣南入于淯¶
　比水于岡南西南流戍在岡上比水又西南與南長¶
<pb:KR2k0058_SBCK_029-19b>¶
　坂門二水合其水東北出湖陽東隆山山之西側有¶
　漢日南太守胡著碑子珍騎都尉尚湖陽長公主即¶
　光武之伯姊也廟堂皆以青石為階陛廟北有石堂¶
　珍之𤣥孫桂陽太守瑒以延熹四年遭母憂于墓次¶
　立石祠勒銘于梁石宇傾頽而梁字無毀盛𢎞之以¶
　為樊重之母畏雷室盖傳疑之謬也隆山南有一小¶
　山山坂有兩石虎相對夾隧道雖處蠻荒全無破毀¶
　作制甚工信為妙矣世人因謂之為石虎山其水西¶
　南流逕湖陽縣故城南地理志曰故廖國也竹書紀¶
<pb:KR2k0058_SBCK_029-20a>¶
　年曰楚共王㑹宋平公于湖陽者矣東城中有二碑¶
　似是樊重碑悉載故吏人名司馬彪曰仲山甫封于¶
　樊因氏國焉爰自宅陽徙居湖陽能治田殖至三百¶
　頃廣起廬舍(案近刻/脱廣字)髙樓連閣波陂灌注竹木成林¶
　六畜放牧魚蠃梨果檀棘桑麻閉門成市兵弩器械¶
　貲至百萬其興工造作為無窮之功(案近刻/脱功字)巧不可¶
　言富擬封君世祖之少數歸外氏及之長安受業齎¶
　送甚至世祖即位追爵敬侯詔湖陽為重立廟置吏¶
　奉祠巡祠章陵常幸重墓其水四周城&KR0099;城之東南¶
<pb:KR2k0058_SBCK_029-20b>¶
　有若令樊萌中常侍樊安碑城南有數碑無字又有¶
　石廟數間依于墓側棟宇崩毀惟石壁而已亦不知¶
　誰之胄族矣其水南入大湖湖陽之名縣藉茲而納¶
　稱也湖水西南流又與湖陽諸陂散水合謂之板橋¶
　水又西南與醴渠合又有趙渠注之二水上承派水¶
　南逕新都縣故城東兩瀆雙引南合板橋水板橋水¶
　又西南與南長水㑹水上承唐子襄鄉諸陂散流也¶
　唐子陂在唐子山西南有唐子亭漢光武自新野屠¶
　唐子鄉殺湖陽尉于是地陂水清深光武後以爲神¶
<pb:KR2k0058_SBCK_029-21a>¶
