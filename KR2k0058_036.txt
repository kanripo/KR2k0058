# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.614696
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB02n0046-036水經注-卷第三十六.
<pb:KR2k0058_SBCK_036-1a>¶
水經注卷三十六¶
　　　　　後　魏　酈　道　元　撰¶
　　青衣水　桓水　若水　沫水¶
　　延江水　存水　温水¶
青衣水岀青衣縣西䝉山東與沫水合也¶
　縣故青衣羌國也(案故下近/刻衍有字)竹書紀年梁惠成王十¶
　年瑕陽人自秦道岷山青衣水來歸漢武帝天漢四¶
　年罷沈黎郡分兩部都尉(案近刻訛作分沈/黎郡西部都尉)一治青¶
　衣主漢民(案此七字近刻訛作/靑衣之王漢五字)公孫述之有蜀也青¶
<pb:KR2k0058_SBCK_036-1b>¶
　衣不服世祖嘉之建武十九年以為郡安帝延光元¶
　年置蜀郡屬國都尉靑衣王子心慕漢制上求内附¶
　順帝陽嘉二年改曰漢嘉嘉得此良臣也縣有䝉山¶
　靑衣水所發東逕其縣與沫水㑹于越巂郡之靈關¶
　道靑衣水又東邛水注之水出漢嘉嚴道邛來山東¶
　至蜀郡臨邛縣東入靑衣水¶
至犍為南安縣入于江¶
　靑衣水逕平鄉謂之平鄉江益州記曰平鄉江東逕¶
　峨眉山在南安縣界去成都南千里然秋日淸澄望¶
<pb:KR2k0058_SBCK_036-2a>¶
　見兩山相峙如峨眉焉青衣水又東流注于大江¶
桓水出蜀郡岷山(案漢書/作蜀山)西南行羌中入于南海¶
　尚書禹貢岷嶓既藝沱潛既道蔡䝉旅平和夷厎績¶
　鄭𤣥曰和上夷所居之地也和讀曰桓地理志曰桓¶
　水出蜀郡蜀山西南行羌中者也尚書又曰西傾因¶
　桓是來馬融王肅云西治傾山惟因桓水是來言無¶
　他道也余按經據書岷山西傾俱有桓水桓水出西¶
　傾山更無别流所導者惟斯水耳浮于潛漢而逹江¶
　沔故晋地道記曰梁州南至桓水西抵黒水東限扞¶
<pb:KR2k0058_SBCK_036-2b>¶
　關今漢中巴郡汶山蜀郡漢嘉江陽朱提涪陵陰平¶
　廣漢新都梓潼犍為武都上庸魏興新城皆古梁州¶
　之地自桓水以南為夷書所謂和夷厎績也然所可¶
　當者惟斯水與江耳桓水蓋二水之别名為兩川之¶
　通稱矣(案川近刻/訛作江)鄭𤣥注尚書言織皮謂西戎之國¶
　也西傾雍州之山也雍戎二野之間人有事于京師¶
　者道當由此州而來桓是隴坂名其道盤桓旋曲而¶
　上故名曰桓是今其下民謂是坂曲為盤也斯乃𤣥¶
　之别致恐乖尚書因桓之義非浮潛入渭之文余攷¶
<pb:KR2k0058_SBCK_036-3a>¶
　校諸書以具聞見今略緝綜川流沿注之緒雖今古¶
　異容本其流俗麤陳所由然自西傾至葭萌入于西¶
　漢即鄭𤣥之所謂潛水者也自西漢遡流而屆于晋¶
　夀界沮漾枝津(案沮近刻/訛作阻)南歴岡穴迆邐而接漢沿¶
　此入漾書所謂浮潛而逾沔矣歴漢川至南鄭縣屬¶
　于襃水遡襃暨于衙嶺之南溪水枝灌于斜川(案近/刻水)¶
(訛作川枝/訛作皮)屆于武功而北逹于渭水此乃水陸之相¶
　關川流之所經復不乖禹貢入渭之宗寔符尚書亂¶
　河之義也¶
<pb:KR2k0058_SBCK_036-3b>¶
若水出蜀郡旄牛徼外東南至故關為若水也¶
　山海經曰南海之内黒水之間有木名曰若木若水¶
　出焉又云&KR0069;野之山有樹焉青葉赤華厥名若木生¶
　崑崙山西附西極也淮南子曰若木在建木西木有¶
　十華其光照下地故屈原離騷天問曰羲和未陽若¶
　華何光是也然若木之生非一所也黒水之間厥木¶
　所植水出其下故水受其稱焉若水沿流間關蜀土¶
　黄帝長子昌意徳劣不足紹承大位降居斯水為諸¶
　侯焉娶蜀山氏女生顓頊于若水之野有聖徳二十¶
<pb:KR2k0058_SBCK_036-4a>¶
　登帝位承少皥金官之政以水徳寳歴矣若水東南¶
　流鮮水注之一名州江大度水出徼外至旄牛道(案/旄)¶
(近刻作/髦下同)南流入于若水又逕越巂大莋縣入繩繩水¶
　出徼外山海經曰巴遂之山繩水出焉東南流分為¶
　二水其一水枝流東出逕廣柔縣東流注于江其一¶
　水南逕旄牛道至大莋與若水合自下亦通謂之為¶
　繩水矣莋夷也汶山曰夷(案近刻/訛作莋)南中曰昆彌蜀曰¶
　邛漢嘉越巂曰莋皆夷種也¶
南過越巂邛都縣西直南至㑹無縣淹水東南流注之¶
<pb:KR2k0058_SBCK_036-4b>¶
　邛都縣漢武帝開邛莋置之縣䧟爲池今因名爲邛¶
　池南人謂之邛河(案近刻/脫卭字)河中有蜯巂山(案蜯近刻/訛作蛙)¶
　應劭曰(案近刻脫/此三字)有巂水言越此水以章休盛也後¶
　復反叛元鼎六年漢兵自越巂水伐之以爲越巂郡¶
　治邛都縣王莽遣任貴爲領戎大尹守之更名爲集¶
　巂也縣故邛都國也越巂水即繩若矣似隨水地而¶
　更名矣又有温水冬夏常熱其源可燖雞豚下湯沐¶
　洗能治㝛疾昔李驤敗李流于温水是也若水又逕¶
　㑹無縣縣有駿馬河水出縣東髙山山有天馬徑厥¶
<pb:KR2k0058_SBCK_036-5a>¶
　跡存焉馬日行千里民家馬牧之山下或産駿駒言¶
　是天馬子河中有貝子胎銅以羊祀之則可取也又¶
　有孫水焉水出臺髙縣即臺登縣也孫水一名白沙¶
　江南流逕邛都縣司馬相如定西南夷(案近刻/脫南字)橋孫¶
　水即是水也又南至㑹無入若水若水又南逕雲南¶
　郡之遂久縣靑蛉水入焉水出青蛉縣西東逕其縣¶
　下縣以氏焉有石豬圻長谷中有石豬子母數千頭¶
　長老傳言夷昔牧此一朝化為石迄今夷人不敢往¶
　牧貪水出焉靑蛉水又東注于繩水繩水又逕三絳¶
<pb:KR2k0058_SBCK_036-5b>¶
　縣西又逕姑復縣北對三絳縣淹水注之三絳一曰¶
　小㑹無故經曰淹至㑹無注若水若水又與母血水¶
　合水出益州郡弄棟縣東農山母血谷北流逕三絳¶
　縣南北入繩繩水又東涂水注之水出建寜郡之牧¶
　靡南山(案牧今漢/書作収)縣山竝即草以立名山在縣東北¶
　烏句山南五百里山生牧靡可以解毒百卉方盛鳥¶
　多誤食烏喙口中毒必急飛往牧靡山啄牧靡以解¶
　毒也涂水導源臘谷西北流至越巂入繩繩水又逕¶
　越巂郡之馬湖縣謂之馬湖江又左合卑水水出卑¶
<pb:KR2k0058_SBCK_036-6a>¶
　水縣(案近刻脫水/出卑水四字)而東流注馬湖江也¶
又東北至犍為朱提縣西為瀘江水(案近刻/脫為字)¶
　朱提山名也應劭曰在縣西南縣以氏焉犍為屬國¶
　也在郡南千八百許里建安二十年立朱提郡郡治¶
　縣故城郡西南二百里得所綰堂琅縣西北行上髙¶
　山羊腸繩屈八十餘里或攀木而升或繩索相牽而¶
　上縁陟者若將階天故袁休明巴蜀志云髙山嵯峨¶
　巖石磊落傾側縈迴下臨峭壑行者扳縁牽援繩索¶
　三蜀之人及南中諸郡以為至險有瀘津東去縣八¶
<pb:KR2k0058_SBCK_036-6b>¶
　十里水廣六七百歩深十數丈多瘴氣鮮有行者晋¶
　明帝太寜二年李驤等侵越嶲攻臺登縣寜州刺史¶
　王遜遣將軍姚岳擊之戰于堂琅驤軍大敗岳追之¶
　至瀘水赴水死者千餘人遜以岳等不窮追怒甚髪¶
　上衝冠帢裂而卒按永昌郡有蘭倉水出西南博南¶
　縣漢明帝永平二年置(案近刻訛/作十二年)博南山名也縣以¶
　氏之其水東北流逕博南山(案逕近刻/訛作出)漢武帝時通¶
　博南山道渡蘭倉津土地絶遠行者苦之歌曰漢徳¶
　廣開不賔渡博南越倉津渡蘭倉為作人山髙四十¶
<pb:KR2k0058_SBCK_036-7a>¶
　里蘭倉水出金沙越人収以為黄金又有珠光穴(案/近)¶
(刻訛作/光珠穴)穴出光珠又有琥珀珊瑚黄白青珠也蘭倉¶
　水又東北逕不韋縣與類水合水出嶲唐縣漢武帝¶
　置類水西南流曲折又北流東至不韋縣注蘭倉水¶
　又東與禁水合水自永昌縣而北逕其郡西水左右¶
　甚饒犀象山有鉤蛇長七八丈尾末有岐蛇在山澗¶
　水中以尾鉤岸上人牛食之此水傍瘴氣特惡氣中¶
　有物不見其形其作有聲中木則折中人則害名曰¶
　鬼彈惟十一月十二月差可渡正月至十月逕之無¶
<pb:KR2k0058_SBCK_036-7b>¶
　不害人故郡有罪人徙之禁旁(案近刻/訛作防)不過十日皆¶
　死也禁水又北注瀘津水又東逕不韋縣北而東北¶
　流兩岸皆髙山數百丈瀘峰最為傑秀(案傑近/刻作髙)孤髙¶
　三千餘丈是山于晋太康中崩震動郡邑水之左右¶
　馬歩之徑裁通而時有瘴氣三月四月逕之必死非¶
　此時猶令人悶吐五月以後行者差得無害故諸葛¶
　亮表言五月渡瀘并日而食臣非不自惜也顧王業¶
　不可偏安于蜀故也益州記曰瀘水源出曲羅嶲下¶
　三百里曰瀘水(案嶲近刻訛作舊又/此句有舛誤末詳)两峰有殺氣暑¶
<pb:KR2k0058_SBCK_036-8a>¶
　月舊不行故武侯以夏渡為艱瀘水又下合諸水而¶
　總其目焉故有瀘江之名矣自朱提至僰道有水歩¶
　道水道有黒水羊官水(案近刻脫/水道二字)至險難三津之阻¶
　行者苦之故俗為之語曰楢溪赤水盤蛇七曲盤羊¶
　烏櫳氣與天通看都濩泚住柱呼伊(案近刻/作尹)庲降賈¶
　子左擔七里又有牛叩頭馬搏頰坂其艱險如此也¶
又東北至僰道縣入于江¶
　若水至僰道(案近刻此/下有縣字)又謂之馬湖江繩水瀘水孫¶
　水淹水大渡水隨决入而納通稱是以諸書録記羣¶
<pb:KR2k0058_SBCK_036-8b>¶
　水或言入若又言注繩亦咸言至僰道入江正是異¶
　水沿注通為一津更無别川可以當之水有孝子石¶
　昔縣人有隗叔通者性至孝為母給江膂水(案膂今/華陽國)¶
(志作/裔)天為出平石至江膂中今猶謂之孝子石可謂¶
　至誠發中而休應自天矣¶
沫水出廣柔徼外¶
　縣有石紐鄉禹所生也今夷人共營之地方百里不¶
　敢居牧有罪逃野捕之者不逼能藏三年不為人得¶
　則共原之言大禹之神所祐之也¶
<pb:KR2k0058_SBCK_036-9a>¶
東南過旄牛縣北又東至越嶲靈道縣出䝉山南¶
　靈道縣一名靈關道漢制夷狄曰道縣有銅山(案近/刻重)¶
(二山/字)又有利慈渚(案近刻/脫渚字)晋太始九年黄龍二見于¶
　利慈池(案近刻/脫利字)縣令董𤣥之率吏民觀之以白刺史¶
　王濬濬表上之晋朝改護龍縣也沫水出岷山西東¶
　流過漢嘉郡南流衝一髙山山上合下開水逕其間¶
　山即䝉山也¶
東北與青衣水合¶
　華陽國志曰二水于漢嘉青衣縣東合爲一川自下¶
<pb:KR2k0058_SBCK_036-9b>¶
　亦謂之為靑衣水沫水又東(案近刻/脫沫字)逕開刊縣(案刊/近刻)¶
(訛作/邦)故平鄉也晋初置沫水又東逕臨卭南而東出¶
　于江原縣也¶
東入于江¶
　昔沫水自䝉山至南安西溷崖(案西近刻/訛作而)水脈漂疾¶
　破害舟船歴代為患蜀郡太守李冰發卒鑿平溷崖¶
　河神贔怒冰乃操刀入水與神鬭遂平溷崖通正水¶
　路開處即冰所穿也¶
延江水出犍為南廣縣東至牂柯鄨縣又東屈北流¶
<pb:KR2k0058_SBCK_036-10a>¶
　鄨縣故犍為郡治也縣有犍山晋建興元年置平夷¶
　郡縣有鄨水出鄨邑西不狼山東與温水合温水一¶
　曰煖水出犍為符縣而南入黚水黚水亦出符縣南¶
　與温水㑹(案黚水原本及近刻竝訛作鄨水今改正/漢書地理志符縣温水南至鄨入黚水黚)¶
(水亦南至/鄨入江)闞駰謂之闞水俱南入鄨水鄨水于其縣¶
　而東注延江水(案近刻脫/江字下同)延江水又與漢水合水出¶
　犍為漢陽道山闟谷(案此三字近刻訛在下句/新通也之下闟訛作關)王莽¶
　之新通也東至鄨邑入延江水也¶
至巴郡涪陵縣注更始水¶
<pb:KR2k0058_SBCK_036-10b>¶
　更始水即延江枝分之始也延江水北入涪陵水涪¶
　陵水出縣東故巴郡之南鄙(案巴近刻/訛作邑)王莽更名巴¶
　亭魏武分邑立為涪陵郡(案邑立近刻/訛作巴丘)張堪為縣㑹¶
　公孫述撃堪同心義士選習水者筏渡堪于小别江¶
　即此水也其水北至枳縣入江更始水東入巴東之¶
　南浦縣其水注引瀆口石門(案口近刻/訛作水)空岫陰深䆳¶
　澗闇密傾崖上合恒有落勢行旅避瘴時有經之(案/此)¶
(四字近刻訛作/將有逕之處)無不危心于其下又謂之西鄉水亦¶
　謂之西鄉溪溪水間關二百許里方得出山又通波¶
<pb:KR2k0058_SBCK_036-11a>¶
　注遠復二百餘里東南入遷陵縣也¶
又東南至武陵酉陽縣(案酉近刻/訛作西)入于酉水¶
　武陵先賢傳曰潘京世長為郡主簿太守趙偉甚器¶
　之問京貴郡何以名武陵京答曰鄙郡本名義陵在¶
　辰陽縣界與夷相接數為所破光武時移治東山之¶
　上遂爾易號𫝊曰止戈為武詩云髙平曰陵于是名¶
　焉酉水北岸有黚陽縣許愼曰温水南入黚蓋鄨水¶
　以下津流沿注之通稱也故縣受名焉西鄉溪口在¶
　遷陵縣故城上五十里左合酉水酉水又東際其故¶
<pb:KR2k0058_SBCK_036-11b>¶
　城北又東逕酉陽故縣南而東出也兩縣相去水道¶
　可四百許里于酉陽合也¶
酉水東南至沅陵縣入于沅(案酉水源委/詳沅水注内)¶
存水出犍爲&KR1791;䣕縣¶
　王莽之孱䣕也益州大姓雍闓反結壘于山繋馬枊¶
　柱(案柳近刻/訛作栁)柱生成林今夷人名曰雍無梁林梁夷¶
　言馬也存水自縣東南流(案存近刻/訛作周)逕牧靡縣北又¶
　東逕且蘭縣北而東南出也¶
東南至鬱林定周縣爲周水¶
<pb:KR2k0058_SBCK_036-12a>¶
　存水又東(案存近刻/亦訛作周)逕牂柯郡之毋斂縣北(案毋近/刻作無)¶
(下/同)而東南與毋斂水合(案此下近/刻有矣字)水首受牂柯水東¶
　逕毋斂縣為毋斂水又東注于存水存水又東逕鬱¶
　林定周縣為周水蓋水變名也¶
又東北至潭中縣注于潭(案潭水源委/詳温水注内)¶
温水出牂柯夜郎縣¶
　縣故夜郎侯國也唐䝉開以為縣王莽名曰同亭矣¶
　温水自縣西北流逕談藁(案原本及近刻竝訛/作臺今據漢書改正)與迷¶
　水合水西出益州郡之銅瀨縣談虜山東逕談藁縣¶
<pb:KR2k0058_SBCK_036-12b>¶
　右注温水温水又西逕昆澤縣南又逕味縣縣故滇¶
　國都也諸葛亮討平南中劉禪建興三年(案近刻訛/作元年)¶
　分益州郡置建寧郡于此水側皆是髙山山水之間¶
　悉是木耳夷居語言不同嗜欲亦異雖曰山居土差¶
　平和而無瘴毒温水又西南逕滇池城池在縣西北¶
(案近刻訛作滇/池于西北池)周三百許里上源深廣下流淺狭似¶
　如倒流故曰滇池也長老𫝊言(案傳下近刻衍/下流淺三字)池中¶
　有神馬家馬交之則生駿駒日行五百里晋太元十¶
　四年寜州刺史費統言晋寜郡滇池縣兩神馬一白¶
<pb:KR2k0058_SBCK_036-13a>¶
　一黑盤戲河水之上有滇州元封三年立益州郡治¶
　滇池城(案近刻/脫城字)劉禪建寜郡也(案郡下近/刻衍治字)温水又西¶
　㑹大澤(案大近刻/訛作水)與葉榆僕水合温水又東南逕牂¶
　柯之毋單縣(案毋音無原本及近刻/竝訛作母下同今改正)建興中劉禪割¶
　屬建寜郡橋水注之水上承俞元之南池縣治龍池¶
　洲周四十七里一名河水與邪龍分浦後立河陽郡¶
　治河陽縣縣在河源洲上又有雲平縣竝在洲中橋¶
　水東流至毋單縣(案近刻/脱至字)注于温温水又東南逕興¶
　古郡之毋棳縣東(案近刻脱逕字又毋棳原本及/近刻竝訛作母掇下同今改正)王¶
<pb:KR2k0058_SBCK_036-13b>¶
　莽更名有掇也與南橋水合(案近刻脱/此二字)水出縣之橋¶
　山東流梁水注之梁水上承河水于俞元縣(案于近/刻訛作)¶
(與)而東南逕興古之勝休縣王莽更名勝僰縣梁水¶
　又東逕毋棳縣左注橋水橋水又東注于温温水又¶
　東南逕律髙縣南劉禪建興三年分牂柯置興古郡¶
(案近刻/脱郡字)治温縣(案原本及近刻竝訛作治宛温縣今/改正華陽國志興古郡屬縣十一温)¶
(縣郡/治)晋書地道記治此温水又東南逕梁水郡南温¶
　水上合梁水故自下通得梁水之稱是以劉禪分興¶
　古之盢南(案華陽國志梁水/郡在興古之盢南)置郡于梁水縣也温水¶
<pb:KR2k0058_SBCK_036-14a>¶
　東南(案近刻/脱水字)逕鐔封縣北又逕來惟縣東而僕水右¶
　出焉¶
又東至鬱林廣鬱縣為鬱水¶
　秦桂林郡也漢武帝元鼎六年更名鬱林郡王莽以¶
　為鬱平郡矣應劭地理風俗記曰周禮鬱人掌祼器¶
　凡祭醊賔客之祼事(案醊近刻/訛作祀)和鬱鬯以實樽彝鬱¶
　芳草也百草之華煮以合釀黑黍以降神者也或説¶
　今鬱金香是也一曰鬱人所貢因氏郡矣温水又東¶
　逕增食縣有文象水注之其水導源牂柯句町縣應¶
<pb:KR2k0058_SBCK_036-14b>¶
　劭曰故句町國也王莽以爲從化文象水䝉水與盧¶
　惟水來細水(案漢書作/來西水)伐水竝自縣東歴廣鬱至增¶
　食縣注于鬱水也¶
又東至領方縣東與斤南水合(案斤南水漢/書作斤員水)¶
　縣有朱涯水出臨塵縣東北流驩水注之水源上承¶
　牂柯水東逕增食縣而下注朱涯水朱涯水又東北¶
　逕臨塵縣王莽之監塵也縣有斤南水侵離水(案侵/近刻)¶
(訛作/浸)竝逕臨塵東入領方縣流注鬱水¶
東北入于鬱¶
<pb:KR2k0058_SBCK_036-15a>¶
　鬱水即夜郎豚水也漢武帝時有竹王興于豚水有¶
　一女子浣于水濵有三節大竹流入女子足間推之¶
　不去聞有聲持歸破之得一男兒遂雄夷濮氏竹為¶
　姓所捐破竹于野成林今竹王祠竹林是也王嘗從¶
　人止大石上命作羹從者白無水王以劒擊石出水¶
　今竹王水是也後唐䝉開牂柯斬竹王首夷獠咸怨¶
　以竹王非血氣所生求為立祠帝封三子為侯及死¶
　配父廟今竹王三郎祠其神也豚水東北流逕談藁¶
　縣東逕牂柯郡且蘭縣謂之牂柯水水廣數里縣臨¶
<pb:KR2k0058_SBCK_036-15b>¶
　江上故且蘭侯國也一名頭蘭牂柯郡治也楚將莊¶
　蹻泝沅伐夜郎㭬牂柯繋船(案近刻作徑牂柯繫船/顏師古云牂柯繫船杙)¶
(也)因名且蘭為牂柯矣漢武帝元鼎六年開王莽更¶
　名同亭有柱浦關(案有近刻/訛作在)牂柯亦江中兩山名也¶
　左思吴都賦云吐浪牂柯者也元鼎五年武帝伐南¶
　越發夜郎精兵下牂柯江同㑹番禺是也牂柯水又¶
　東南逕毋斂縣西(案毋原本及近刻竝/訛作母下同今改正)毋斂水出焉¶
　又東驩水出焉(案驩近刻/訛作驤)又逕鬱林廣鬱縣為鬱水¶
　又東北逕領方縣北又東逕布山縣北鬱林郡治也¶
<pb:KR2k0058_SBCK_036-16a>¶
　吳陸績曰(案陸下近刻衍/緒謂子三字)從今以去六十年(案去近/刻作後)¶
　車同軌書同文至太康元年晋果平吳又逕中留縣¶
　南與温水合又東入阿林縣潭水注之水出武陵郡¶
　鐔成縣玉山東流逕鬱林郡潭中縣周水自西南來¶
　注之潭水又東南流與剛水合水西出牂柯毋斂縣¶
　王莽之有斂也東至潭中入潭潭水又逕中留縣東¶
　阿林縣西右入鬱水地理志曰橋水東至中留入潭¶
　又云領方縣又有橋水(案又近刻/訛作而)余診其川流更無¶
　殊津正是橋温亂流故兼通稱作者咸言至中留入¶
<pb:KR2k0058_SBCK_036-16b>¶
　潭潭水又得鬱之兼稱而字當為温非橋水也蓋書¶
　字誤矣(案橋水在毋棳縣即入温橋水小温水大已/下不得稱橋水其逕領方至中留者乃温水)¶
(非橋水也又温水于中留入鬱其下乃潭水入鬱潭/與鬱皆大水地理志因併鬱之上流稱為潭故云橋)¶
(水東至中留入潭寔乃温水至中留入鬱也道元之/意以領方縣當云有温水不當云有橋水橋即温字)¶
(之誤故云字當為温非橋水也蓋書字誤矣近/刻訛作字當為南南橋水也文義遂不可通)鬱水¶
　右則留水注之水南出布山縣下逕中留入鬱鬱水¶
　東逕阿林縣(案兩鬱字近/刻皆訛作潭)又東逕猛陵縣泿水注之¶
(案泿原本及近刻竝訛作浪/今改正泿水詳卷之三十七)又東逕蒼梧廣信縣灕¶
　水注之鬱水又東(案水近刻/訛作林)封水注之水出臨賀郡¶
<pb:KR2k0058_SBCK_036-17a>¶
　馮乗縣西謝沭縣東界牛屯山亦謂之臨水(案近刻/脱亦字)¶
(水訛/作賀)東南流逕萌渚嶠西(案近刻/脱逕字)又東南左合嶠水¶
　庾仲初云水出萌渚嶠南流入于臨臨水又逕臨賀¶
　縣東又南至郡左㑹賀水水出東北興安縣西北羅¶
　山(案北下近/刻衍有字)東南流逕興安縣西盛𢎞之荆州記云¶
　興安縣水邊有平石上有石履言越王渡溪脱履于¶
　此賀水又西南流至臨賀郡東右注臨水郡對二水¶
　之交㑹故郡縣取名焉臨水又西南流逕郡南又西¶
　南逕封陽縣東為封溪水故地理志曰縣有封水(案/有)¶
<pb:KR2k0058_SBCK_036-17b>¶
(近刻訛/作在)又西南流入廣信縣南流注于鬱水謂之封¶
　溪水口者也鬱水又東逕髙要縣牢水注之水南出¶
　交州合浦郡治合浦縣漢武帝元鼎六年平越所置¶
　也(案近刻/脱帝字)王莽更名曰桓合縣曰桓亭孫權黄武七¶
　年改曰珠官郡郡不産榖多採珠寳前政煩苛珠徙¶
　交趾㑹稽孟伯周爲守有惠化去珠復還郡統臨允¶
　縣王莽之大允也牢水自縣北流逕髙要縣入于鬱¶
　水鬱水南逕廣州南海郡西泿水出焉(案泿原本及/近刻竝訛作)¶
(浪今改正此即泿水注内所/謂泿水東别逕番禺者也)又南右納西隨三水又¶
<pb:KR2k0058_SBCK_036-18a>¶
　南逕四㑹浦水上承日南郡盧容縣西古郎究浦内¶
　漕口馬援所漕水東南曲屈通郎湖湖水承金山郎¶
　究究水北流左㑹盧容夀泠二水盧容水出西南區¶
　粟城南髙山山南長嶺連接天障嶺西盧容水湊隱¶
　山遶西衛北而東逕區粟城北又東右與夀泠水合¶
　水出夀泠縣界魏正始九年林邑進侵至夀泠縣以¶
　為疆界(案近刻訛/作界疆)即此縣也(案此下近刻有區粟城/南長嶺東七字係重出)¶
(衍/文)夀泠縣以水湊故水得其名(案此下近刻衍/隱山繞三字)東逕¶
　區粟故城南攷古志竝無區粟之名應劭地理風俗¶
<pb:KR2k0058_SBCK_036-18b>¶
　記曰日南故秦象郡漢武帝元鼎六年開日南郡治¶
　西捲縣林邑記曰城去林邑歩道四百餘里交州外¶
　域記曰(案域近刻/訛作城)從日南郡南去到林邑國四百餘¶
　里凖逕相符然則城故西捲縣也地理志曰水入海¶
　有竹可為杖王莽更之曰日南亭林邑記曰其城治¶
　二水之間三方際山南北瞰水東西澗浦流湊城下¶
　城西折十角周圍六里一百七十歩東西度六百五¶
　十歩甎城二丈上起甎牆一丈開方隙孔甎上倚板¶
　板上五重層閣閣上架屋屋上架樓樓髙者七八丈¶
<pb:KR2k0058_SBCK_036-19a>¶
　下者五六丈城開十三門凡宫殿南向(案近刻/脱宫字)屋宇¶
　二千一百餘間市居周繞(案繞上近/刻衍帀字)阻峭地險故林¶
　邑兵器戰具悉在區粟(案近刻故字/訛在林邑下)多城壘自林邑¶
　王范胡達始秦餘徙民染同夷化日南舊風變易俱¶
　盡巢棲樹㝛負郭接山榛棘蒲薄騰林拂雲幽煙冥¶
　緬非生人所安區粟建八尺表日影度南八寸自此¶
　影以南在日之南故以名郡望北辰星落在天際日¶
　在北故開北户以向日此其大較也范泰古今善言¶
　曰日南張重舉計入洛正旦大㑹明帝問日南郡北¶
<pb:KR2k0058_SBCK_036-19b>¶
　向視日邪重曰今郡有雲中金城者不必皆有其實¶
(案不必近刻/訛作必不)日亦俱出于東耳至于風氣暄暖日影¶
　仰當官民居止隨情面向東西南北廻背無定人性¶
　凶悍果于戰鬭便山習水不閑平地古人云五嶺者¶
　天地以隔内外况綿途于海表顧九嶺而彌邈非復¶
　行路之逕阻信幽荒之冥域者矣夀泠水自城南(案/近)¶
(刻城訛/作西)東與盧容水合東注郎究究水所積下潭為¶
　湖謂之郎湖(案近刻郎/訛作狼)浦口有秦時象郡墟域猶存¶
　自湖南望外通夀泠從郎湖入四㑹浦(案近刻/訛作漕)元嘉¶
<pb:KR2k0058_SBCK_036-20a>¶
　二十年以林邑頑凶歴代難化恃遠負衆慢威背徳¶
　北寳既臻南金闕貢乃命偏将與龍驤将軍交州刺¶
　史檀和之陳兵日南脩文服遠二十三年揚旌從四¶
　㑹浦口入郎湖軍次區粟進逼圍城以飛梯雲橋懸¶
　樓登壘鉦鼓大作虎士電怒風烈火揚城摧衆陷斬¶
　區粟王范扶龍首十五以上坑截無赦(案坑近/刻作戮)樓閣¶
　雨血填尸成觀(案成近刻/訛作城)自四㑹南入得盧容浦口¶
　晋太康三年省日南郡屬國都尉(案郡近刻/訛作部)以其所¶
　統盧容縣置日南郡及象林縣之故治晋書地道記¶
<pb:KR2k0058_SBCK_036-20b>¶
　曰郡去盧容浦口二百里故秦象郡象林縣治也(案/象)¶
(郡近刻訛/作象林郡)永和五年征西桓温遣督䕶滕畯率交廣¶
　兵伐范文于舊日南之盧容縣為文所敗即是處也¶
　退次九眞更治兵文被創死子佛代立七年畯與交¶
　州刺史楊平復進軍夀泠浦入頓郎湖討佛于日南¶
　故治佛蟻聚連壘五十餘里畯平破之佛逃竄川藪¶
　遣大帥面縛請罪軍門遣武士陳延勞佛(案近刻脱/士字又佛)¶
(下衍/子字)與盟而還康泰扶南記曰從林邑至日南盧容¶
　浦口可二百餘里從口南發往扶南諸國常從此口¶
<pb:KR2k0058_SBCK_036-21a>¶
　出也故林邑記曰盡紘滄之徼遠極流服之無外地¶
　濵滄海衆國津逕鬱水南通夀泠(案鬱水近刻作鬱/林又南下衍倉字)¶
　即一浦也浦上承交趾郡南都官塞浦林邑記曰浦¶
　通銅鼓外越安定黄岡心口蓋藉度銅鼓即駱越也¶
(案駱越近刻/訛作越駱)有銅鼓因得其名馬援取其鼓以鑄銅¶
　馬至鑿口馬援所鑿内通九眞浦陽晋書地道記九¶
　徳郡有浦陽縣交州記曰鑿南塘者九眞路之所經¶
　也去州五百里建武十九年馬援所開林邑記曰外¶
　越紀粟望都紀粟出浦陽渡便州至典由渡故縣至¶
<pb:KR2k0058_SBCK_036-21b>¶
　咸驩咸驩屬九眞咸驩已南麞麂滿岡鳴咆命疇警¶
　嘯聒野孔雀飛翔蔽日籠山渡治口至九徳(案口近/刻訛作)¶
(案域近/日)按晋書地道記有九徳縣交州外域記曰(刻訛作)¶
(城)九徳縣屬九眞郡在郡之南與日南接蠻盧轝居¶
　其地死子寳綱代孫黨服從吳化定為九徳郡又為¶
　隸之林邑記曰九徳九夷所極故以名郡郡名所置¶
　周越裳氏之夷國周禮九夷遠極越裳白雉象牙重¶
　九譯而來自九徳通類口水源從西北遠荒逕寧州¶
　界來也九徳浦内逕越裳究九徳究南陵究按晋書¶
<pb:KR2k0058_SBCK_036-22a>¶
　地道記九徳郡有南陵縣晋置也竺枝扶南記山溪¶
　瀨中謂之究地理志曰郡有小水五十二并行大川¶
　皆究之謂也林邑記曰義熈九年交趾太守杜慧度¶
　造九眞水口(案近刻/訛作日)與林邑王范胡逹戰擒斬胡逹¶
　二子虜獲百餘人胡逹遁(案近刻/訛作限)五月慧度自九眞¶
　水歴都粟浦復襲九眞長圍跨山重柵斷浦驅象前¶
　鋒接刃城下連日交戰殺傷乃退地理志曰九眞郡¶
　漢武帝元鼎六年開治胥浦縣王莽更之曰驩成也¶
(案成近刻/訛作城)晋書地道記曰九眞郡有松原縣林邑記¶
<pb:KR2k0058_SBCK_036-22b>¶
　曰松原以西鳥獸馴良不知畏弓寡婦孤居散髪至¶
　老南移之嶺崪不踰仞倉庚懐春于其北翡翠熙景¶
　乎其南雖嚶讙接響城隔殊非獨歩難遊俗姓塗分¶
　故也自南陵究出于南界蠻進得横山太和三年范¶
　文侵交州于横山分界度比景廟由門浦至古戰灣¶
　吴赤烏十一年魏正始九年(案近刻訛/作元年)交州與林邑¶
　于灣大戰初失區粟也渡盧容縣日南郡之屬縣也¶
　自盧容縣至無變(案近刻/訛作戀)越烽火至比景縣日中頭¶
　上景當身下與景為比如淳曰故以比景名縣闞駰¶
<pb:KR2k0058_SBCK_036-23a>¶
　曰比讀蔭庇之庇景在已下言為身所庇也林邑記¶
　曰渡比景至朱吾(案比近刻/訛作庇)朱吾縣浦今之封界朱¶
　吾以南有文狼人野居無室宅依樹止㝛食生魚肉¶
(案魚字近刻/訛在食字上)採香為業與人交市若上皇之民矣縣¶
　南有文狼究下流逕通晋書地道記曰朱吾縣屬日¶
　南郡去郡二百里此縣民漢時不堪二千石長吏調¶
　求引屈都乾為國林邑記曰屈都夷也朱吾浦内通¶
　無勞湖無勞究水通夀泠浦元嘉元年交州刺史阮¶
　彌之征林邑陽邁出㛰不在(案陽近刻訛/作楊下同)奮威将軍¶
<pb:KR2k0058_SBCK_036-23b>¶
　阮謙之領七千人先襲區粟已過四㑹(案已近刻/訛作以)未¶
　入夀泠三日三夜無頓止處凝海直岸遇風大敗陽¶
　邁攜㛰都部伍三百許船來相救援謙之遭風餘數¶
　船艦夜于夀泠浦裏相遇闇中大戰謙之手射陽邁¶
　柁工船敗縱横崑崙單舸接得陽邁謙之以風溺之¶
　餘制勝理難自此還渡夀泠至温公浦升平三年温¶
　放之征范佛于灣分界陰陽圻入新羅灣至焉下一¶
　名阿賁浦入彭龍灣隱避風波即林邑之海渚元嘉¶
　二十三年交州刺史檀和之破區粟已飛旍蓋海将¶
<pb:KR2k0058_SBCK_036-24a>¶
　指典沖于彭龍灣上鬼塔與林邑大戰還渡典沖林¶
　邑入浦令軍大進(案大近刻/訛作水)持重故也浦西即林邑¶
　都也治典沖去海岸四十里處荒流之徼表國越裳¶
　之疆南秦漢象郡之象林縣也東濵滄海西際徐狼¶
　南接扶南北連九徳後去象林林邑之號建國起自¶
　漢末初平之亂人懐異心象林功曹姓區有子名逵¶
(案近刻/訛作連)攻其縣殺令自號為王值世亂離林邑遂立¶
　後乃襲代傳位子孫三國鼎争未有所附吴有交土¶
　與之鄰接進侵夀泠以為疆界自區逵以後國無文¶
<pb:KR2k0058_SBCK_036-24b>¶
　史失其纂代世數難詳宗𦙍滅絶無復種裔外孫范¶
　熊代立人情樂推後熊死子逸立有范文日南西捲¶
　縣夷帥范椎奴也(案近刻訛作夷/師雅夷奴也)文爲奴時山澗牧¶
　羊于澗水中得兩鯉魚𨼆藏挾歸規欲私食郎知撿¶
　求文大慙懼起託云將礪石還非爲魚也郎至魚所¶
　見是兩石信之而去文始異之石有鐵文入山中就¶
　石冶鐵鍛作兩刀舉刃向鄣因祝曰鯉魚變化冶石¶
　成刀斫石鄣破者是有神靈(案近刻訛/作靈神)文當得此(案/得)¶
(近刻/作治)爲國君王斫不入者是刀無神靈進斫石鄣如¶
<pb:KR2k0058_SBCK_036-25a>¶
　龍淵干将之斬蘆藁(案藁近刻/訛作臺)由是人情漸附今斫¶
　石尚在魚刀猶存傳國子孫如斬蛇之劔也椎甞使¶
　文遠行商賈(案椎近刻/訛作雅)北到上國多所聞見以晋愍¶
　帝建興中南至林邑教王范逸制造城池繕治戎甲¶
　經始廓略(案廓近刻/訛作廟)王愛信之使為将帥能得衆心¶
　文讒王諸子或徙或奔王乃獨立成帝咸和六年死¶
　無𦙍嗣文迎王子于外國海行取水置毒㭨子中(案/㭨)¶
(近刻訛/作栁)飲而殺之遂脅國人自立為王取前王妻妾¶
　置髙樓上有從己者取而納之不從己者絶其飲食¶
<pb:KR2k0058_SBCK_036-25b>¶
　而死(案而近刻/訛作乃)江東舊事云范文本揚州人少被掠¶
　為奴賣墮交州年十五六遇罪當得杖畏怖因逃隨¶
　林邑賈人渡海遠去沒入于王大被幸愛經十餘年¶
　王死文害王二子詐殺侯将自立為王威加諸國或¶
　夷椎蠻語口食鼻飲或雕面鏤身狼㬻裸種(案近刻/無狼字)¶
(䐠訛/作脱)漢魏流赭咸為其用建元二年攻日南九徳九¶
　眞百姓奔迸千里無煙乃還林邑林邑西去廣州二¶
　千五百里城西南角髙山長嶺連接天鄣嶺北接澗¶
　大源淮水出郍郍遠界三重長洲隱山遶西衛北迴¶
<pb:KR2k0058_SBCK_036-26a>¶
　東其嶺南開澗小源淮水出松根界上山壑流隱山¶
　繞南曲街迴東合淮流以注典沖其城西南際山東¶
　北瞰水重壍流浦周繞城下東南壍外因傍薄城東¶
　西横長南北縱狹北邊西端(案西近刻/訛作兩)迴折曲入城¶
　周圍八里一百歩甎城二丈上起甎牆一丈(案牆近/刻訛作)¶
(案近刻/城)開方隙孔甎上倚板(脱甎字)板上層閣閣上架屋¶
　屋上構樓髙者六七丈下者四五丈飛觀鴟尾迎風¶
　拂雲縁山瞰水騫翥嵬㟧但制造壮拙稽古夷俗城¶
　開四門東為前門當兩淮渚濵于曲路有古碑夷書¶
<pb:KR2k0058_SBCK_036-26b>¶
　銘讚前王胡逹之徳西門當兩重壍北迴上山山西¶
　即淮流也南門度兩重壍對温公壘升平二年交州¶
　刺史温放之殺交趾太守杜寳别駕阮朗(案近刻脱/杜字朗訛)¶
(作/郎)遂征林邑水陸累戰佛保城自守重求請服聴之¶
　今林邑東城南五里有温公二壘是也北門濵淮路¶
　斷不通城内小城周圍三百二十歩合堂瓦殿南壁¶
　不開兩頭長屋脊出南北南擬背曰西區城内石山¶
　順淮面陽開東向殿飛檐鴟尾青𤨏丹墀(案𤨏近刻/訛作隟)¶
　榱題桷椽多諸古法閣殿上柱髙城丈餘五牛屎為¶
<pb:KR2k0058_SBCK_036-27a>¶
　埿牆壁靑光迴度曲掖綺牖紫窻椒房嬪媵無别宫¶
　觀路寢永巷共在殿上臨踞東軒徑與下語(案徑近/刻訛作)¶
(逕)子弟臣侍皆不得上屋有五十餘區連甍接棟檐¶
　宇相承(案相近刻/訛作如)神祠鬼塔小大八廟層臺重榭狀¶
　似佛刹郭無市里邑寡人居海岸蕭條非生民所處¶
　而首渠以永安飬國十世豈久存哉元嘉中檀和之¶
　征林邑其王陽邁舉國夜奔竄山藪據其城邑収寳¶
　巨億軍還之後陽邁歸國家國荒殄時人靡存躊蹰¶
　崩擗憤絶復蘇即以元嘉二十三年死初陽邁母懐¶
<pb:KR2k0058_SBCK_036-27b>¶
　身夢人鋪陽邁金席與其兒落席上金光色起(案金/字近)¶
(刻訛在/席字上)昭晣豓曜(案晰近刻/訛作晰)華俗謂上金為紫磨金¶
　夷俗謂上金為陽邁金父胡逹死襲王位能得人情¶
　自以靈夢為國祥慶其太子初名咄後楊邁死咄年¶
　十九代立慕先君之徳復改名陽邁昭穆二世父子¶
　共名知林邑之将亡矣其城隍壍之外林棘荒蔓榛¶
　梗𠖇鬱藤盤筀秀參錯際天其中香桂成林氣淸煙¶
　澄桂父縣人也棲居此林服桂得道時禽異羽翔集¶
　間關兼比翼鳥不比不飛鳥名歸飛鳴聲自呼此戀¶
<pb:KR2k0058_SBCK_036-28a>¶
　鄉之思孔悲桑梓之敬成俗也豫章俞益期性氣剛¶
　直不下曲俗容身無所遠適在南與韓康伯書曰惟¶
　㯽榔樹最南遊之可觀但性不耐霜不得北植不遇¶
　長者之目令人恨深嘗對飛鳥戀土増思寄意謂此¶
　鳥其背青其腹赤(案腹近刻/訛作腸)丹心外露鳴情未逹終¶
　日歸飛飛不十千路餘萬里(案餘近刻/訛作由)何由歸哉九¶
　眞太守任延始教耕犁俗化交土風行象林知耕以¶
　來六百餘年火耨耕藝法與華同名白田種白榖七¶
　月火作十月登熟名赤田種赤榖十二月作四月登¶
<pb:KR2k0058_SBCK_036-28b>¶
　熟所謂兩熟之稻也至于草甲萌芽(案近刻至/訛作更)榖月¶
　代種穜稑早晚無月不秀耕耘功重收獲利輕熟速¶
　故也米不外散恒為豐國桑蠶年八熟繭三都賦所¶
　謂八蠶之綿者矣其崖小水羃䍥(案崖字近刻/訛在小水下)常吐¶
　飛溜或雪霏沙漲淸寒無底分溪别壑津濟相通其¶
　水自城東北角流水上懸起髙橋渡淮北岸即彭龍¶
　區粟之通逵也檀和之東橋大戰陽邁被創落象即¶
　是處也其水又東南流逕船官口船官川源徐狼外¶
　夷皆裸身男以竹筒掩體女以樹葉蔽形外名狼㬻¶
<pb:KR2k0058_SBCK_036-29a>¶
　所謂裸國者也雖習俗裸袒猶恥無蔽惟依暝夜與¶
　人交市闇中臭金便知好惡明朝曉看皆如其言自¶
　此外行得至扶南按竺枝扶南記曰扶南去林邑四¶
　千里(案近刻/脱里字)水歩道通檀和之令軍入邑浦據船官¶
　口城六里者也自船官下注大浦之東湖大水連行¶
　潮上西流(案潮近刻/訛作湖)潮水日夜長七八尺從此以西¶
　朔望并潮一上七日水長丈六七七日之後日夜分¶
　為再潮水長一二尺春夏秋冬厲然一限(案近刻/作定)髙¶
　下定度水無盈縮是為海運(案為近/刻作曰)亦曰象水也又¶
<pb:KR2k0058_SBCK_036-29b>¶
　兼象浦之名晋功臣表所謂金潾淸逕象渚澄源者¶
　也(案潾近/刻作遴)其川浦渚有水蟲彌㣲攢木食船數十日¶
　壊源潭湛瀨有鮮魚色黑身五丈頭如馬首伺人入¶
　水便來為害山海經曰離耳國雕題國皆在鬱水南¶
　林邑記曰漢置九郡儋耳與焉民好徒跣耳廣垂以¶
　為飾雖男女䙝露不以為羞暑䙝薄日自使人黑積¶
　習成常以黑為美離騷所謂𤣥國矣然則儋耳即離¶
　耳也王氏交廣春秋曰朱崖儋耳二郡與交州俱開¶
　皆漢武帝所置大海中南極之外對合浦徐聞縣(案/聞)¶
<pb:KR2k0058_SBCK_036-30a>¶
(近刻訛/作文)淸朗無風之日逕望朱崖州(案徑近刻/訛作逕)如囷¶
　廩大從徐聞對渡北風舉帆一日一夜而至周迴二¶
　千餘里徑度八百里人民可十萬餘家皆殊種異類¶
　被髪雕身而女多姣好白皙長髪美鬢犬羊相聚不¶
　服徳教儋耳先廢朱崖數叛元帝以賈捐之議罷郡¶
　楊氏南裔異物志曰儋耳朱崖俱在海中(案近刻訛/作儋耳在)¶
(朱崖脱海/中二字)分為東蕃故山海經曰在鬱水南也鬱水¶
　又南自夀泠縣注于海昔馬文淵積石為塘逹于象¶
　浦建金標為南極之界俞益期牋曰馬文淵立兩銅¶
<pb:KR2k0058_SBCK_036-30b>¶
　柱于林邑岸北有遺兵十餘家不反居夀泠岸南而¶
　對銅柱悉姓馬自婚姻今有二百户交州以其流寓¶
　號曰馬流言語飲食尚與華同山川移易銅柱今復¶
　在海中正賴此民以識故處也林邑記曰建武十九¶
　年馬援樹兩銅柱于象林南界與西屠國分漢之南¶
　疆也土人以之流寓號曰馬流世稱漢子孫也山海¶
　經曰鬱水出象郡而西南注南海入須陵東南者也¶
(案西近刻訛作/束須訛作項)應劭曰鬱水出廣信東入海言始或¶
　可(案或近/刻作則)終則非矣¶
<pb:KR2k0058_SBCK_036-31a>¶
¶
水經注卷三十六¶
<pb:KR2k0058_SBCK_036-31b>¶
<pb:KR2k0058_SBCK_036-31b>¶
# SB1_0299-174.png
