# -*- mode: mandoku-view -*-
#+TITLE: 水經注
#+DATE: 2015-09-23 10:07:01
#+PROPERTY: LASTPB  <md:KR2k0058_SBCK_005-1a>
#+PROPERTY: JUAN 6

<md:KR2k0058_SBCK_005-42b>¶
<md:KR2k0058_SBCK_006-1a>¶
<pb:KR2k0058_WYG_006-1a>
欽定四庫全書
　水經注卷六¶
　　　　　　　　　　　　魏　酈道元　撰¶
　　汾水　　澮水　　涑水　　文水¶
　　原公水　洞過水　晉水　　湛水¶
汾水出太原汾陽縣北管涔山¶
　山海經曰北次二經之首在河之東其首枕汾(案近/刻其)
　(下¶衍東字汾字/下有其名二字)曰管涔之山其上無木而下多玉(案/山)
<pb:KR2k0058_WYG_006-1b>
　(海經作其上無木/而多草其下多玉)汾水出焉西流注于河(案西近刻/訛作而)¶
　十三州志曰出武州之燕京山亦管涔之異名也其<md:KR2k0058_SBCK_006-1b>¶　山重阜脩巖有草無木泉源導于南麓之下蓋稚水¶
　濛流耳又西南夾岸連山聯峯接勢劉淵族子曜嘗¶
　隱避于管涔之山(案避近/刻作居)夜中忽有二童子入跪曰¶
　管涔王使小臣奉謁趙皇帝獻劒一口置前再拜而¶
　去以燭視之劒長二尺光澤非常背有銘曰神劔御¶
　(案御上近/刻有服字)除衆毒曜遂服之劔隨時變為五色也後
<pb:KR2k0058_WYG_006-2a>
　曜遂為胡王矣汾水又南與東西温溪合水出左右¶
　近溪(案近刻/脱左字)聲流翼注水上雜樹交䕃雲垂烟接自¶
　是水流潭漲波襄轉泛又南逕一城東憑墉積石側<md:KR2k0058_SBCK_006-2a>¶　枕汾水俗謂之代城(案此下近刻/重一城字)又南出二城間其¶
　城角倚翼枕汾流世謂之侯莫干城蓋語出戎方傳¶
　呼失實也汾水又南逕汾陽縣故城東川土寛平峘¶
　山夷水地理志曰(案近刻作故地理/志衍故字脱曰字)汾水出汾陽縣¶
　北山西南流者也漢高帝十一年封靳彊為侯國後
<pb:KR2k0058_WYG_006-2b>
　立屯農積粟在斯謂之羊腸倉山有羊腸坂在晉陽¶
　西北石隥縈行(案近刻/作縈委)若羊腸焉故倉坂取名矣漢¶
　永平中治呼沱石臼河按司馬彪後漢郡國志常山¶
　南行唐縣有石臼谷(案此十九字亦/注内之小注)蓋資承呼沱之<md:KR2k0058_SBCK_006-2b>¶　水轉山東之漕(案近刻資承訛作/咨乗漕訛作費)自都慮至羊腸倉¶
　(案慮近刻/訛作盧)將憑汾水以漕太原用實秦晉苦役連年¶
　轉運所經凡三百八十九隘(案三近刻/訛作二)死者無算拜¶
　鄧訓為謁者監䕶水功訓隱括知其難立具言肅宗
<pb:KR2k0058_WYG_006-3a>
　肅宗從之全活數千人和熹鄧后之立(案熹近刻/訛作憙)叔¶
　父陔以為訓積善所致也(案原本及近刻並脱/陔字今據後漢書補)羊腸¶
　即此倉也又南逕秀容城東(案近刻脱/此七字)魏土地記曰¶
　秀容胡人徙居之立秀容䕶軍治東去汾水六十里¶
　(案汾近刻/訛作㳂)南與酸水合水源西出少陽之山東南流<md:KR2k0058_SBCK_006-3a>¶　注于汾水汾水又南出山東南流洛隂水注之水出¶
　新興郡西流逕洛隂城北又西逕盂縣故城南春秋¶
　左傳昭公二十八年分祁氏七縣為大夫之邑以孟
<pb:KR2k0058_WYG_006-3b>
　丙為盂大夫洛隂水又西(案近刻脱/洛隂二字)逕狼孟縣故城¶
　南王莽之狼調也左右夾澗幽深南面大壑俗謂之¶
　狼馬澗舊斷澗為城有南北門門闉故壁尚在洛隂¶
　水又西南逕陽曲城北魏土地記曰陽曲胡寄居太¶
　原界置陽曲䕶軍治其水西南流注于汾水汾水又¶
　南逕陽曲城西南注也<md:KR2k0058_SBCK_006-3b>¶東南過晉陽縣東晉水從縣南東流注之(案近刻南字/訛在東字下)¶
　太原郡治晉陽城秦荘襄王三年立(案荘近刻/訛作昭)尚書
<pb:KR2k0058_WYG_006-4a>
　所謂既脩太原者也春秋説題辭曰高平曰太原原¶
　端也平而有度廣雅曰大鹵太原也釋名曰地不生¶
　物曰鹵鹵罏也(案近刻罏訛作盧/脱一鹵字及也字)穀梁傳曰中國曰¶
　太原夷狄曰太鹵尚書大傳曰東原底平大而髙平¶
　者謂之太原郡取稱焉魏土地記曰城東有汾水南¶
　流水東有晉使持節都督并州諸軍事鎮北将軍太¶
　原成王之碑水上舊有梁青荓殞于梁下(案青荓近/<md:KR2k0058_SBCK_006-4a>¶刻訛作清)
　(洴/)豫讓死于津側亦襄子解衣之所在也汾水西逕
<pb:KR2k0058_WYG_006-4b>
　晉陽城南舊有介子推祠祠前有碑廟宇傾頺惟單¶
　碑獨存矣今文字剥落無可尋也¶
又南洞過水從東來注之(案過近刻/作渦下同)¶
　汾水又南逕梗陽縣故城東故榆次之梗陽鄉也(案/鄉)
　¶¶(近刻訛/作縣)魏獻子以邑大夫魏戊也京相璠曰梗陽晉¶
　邑也今太原晉陽縣南六十里榆次界有梗陽城(案/近)¶
　(刻訛/作地)汾水又南即洞過水㑹者也¶
又南過大陵縣東<md:KR2k0058_SBCK_006-4b>¶
<pb:KR2k0058_WYG_006-5a>
　昔趙武靈王遊大陵夢處女鼔琴而歌想見其人呉¶
　廣進孟姚焉即于此縣也王莽改曰大寧矣汾水于¶
　縣左迆為鄔澤廣雅曰水自汾出為汾陂其陂東西¶
　四里南北十餘里陂南接隖地里志曰九澤在北并¶
　州藪也吕氏春秋謂之大陸又名之曰漚洟之澤俗¶
　謂之鄔城泊(案近刻/脱泊字)許慎説文曰漹水出西河中陽¶
　縣北沙(案近刻/作之西)南入河即此水也漹水又㑹嬰侯之¶
　水山海經稱謁戾之山嬰侯之水出于其隂北流注
<pb:KR2k0058_WYG_006-5b>
　于祀水(案祀近刻訛/作汜下同)水出祀山其水殊源共舎(案近/刻訛)
　(作<md:KR2k0058_SBCK_006-5a>¶其/合)注于嬰侯之水亂流逕中都縣南俗又謂之中¶
　都水侯甲水注之水發源祁縣胡甲山(案近刻源訛/作原祁訛作)
　¶(平/)有長坂謂之胡甲嶺即劉歆遂初賦所謂越侯甲¶
　而長驅者也蔡邕曰侯甲亦邑名也在祁縣侯甲水¶
　又西北歴宜歲郊逕太谷謂之太谷水出谷西北流¶
　逕祁縣故城南自縣連延西接鄔澤是為祁藪也即¶
　爾雅所謂昭餘祁矣賈辛邑也辛貌醜妻不為言與
<pb:KR2k0058_WYG_006-6a>
　之如臯射雉雙中之則笑也(案左傳魏子引叔向稱/賈大夫事杜預云賈國)
　(之大夫是也此/¶誤以為賈辛)王莽之示縣也又西逕京陵縣故城<md:KR2k0058_SBCK_006-5b>¶　北王莽更名曰致城矣于春秋為九原之地也故國¶
　語曰趙文子與叔向遊于九原曰死者若可作也吾¶
　誰與歸叔向曰其陽子乎文子曰夫陽子行并植于¶
　晉國不免其身智不足稱叔向曰其舅犯乎文子曰¶
　夫舅犯見利不顧其君仁不足稱(案近刻脱此/二十三字)吾其¶
　隨㑹乎納諫不忘其師言身不失其友事君不援而
<pb:KR2k0058_WYG_006-6b>
　進不阿而退(案近刻脱/此十六字)其故京尚存(案故字近刻/訛在其字上)漢¶
　興増陵于其下故曰京陵焉侯甲水又西北逕中都¶
　縣故城南城臨際水湄(案城臨近刻/訛作臨城)春秋昭公二年<md:KR2k0058_SBCK_006-6a>¶　晉侯執陳無宇于中都者也漢文帝為代王都此武¶
　帝元封四年上幸中都宫殿上見光赦中都死罪以¶
　下侯甲水又西合于嬰侯之水逕鄔縣故城南晉大¶
　夫司馬彌牟之邑也謂之鄔水俗亦曰慮水慮鄔聲¶
　相近故因變焉又西北入鄔陂而歸于汾流矣
<pb:KR2k0058_WYG_006-7a>
又南過平陶縣東文水從西來流注之¶
　汾水又南與石桐水合即綿水也水出界休縣之綿¶
　山北流經石桐寺西即介之推之祠也昔子推逃晉¶
　文公之賞而隱于綿上之山也晉文公求之不得乃<md:KR2k0058_SBCK_006-6b>¶　封綿為介子推田曰以志吾過且旌善人因名斯山¶
　為介山故袁山松郡國志曰界休縣有介山綿上聚¶
　子推廟王肅喪服要記曰昔魯哀公祖載其父孔子¶
　問曰寧設桂樹乎哀公曰不也桂樹者起于介子推
<pb:KR2k0058_WYG_006-7b>
　子推晉之人也文公有内難出國之狄子推隨其行¶
　割肉以續軍糧後文公復國忽忘子推子推奉唱而¶
　歌文公始悟當受爵禄子推奔介山抱木而燒死國¶
　人葬之恐其神魂霣于地(案霣近刻/訛作賈)故作桂樹焉吾¶
　父生于宫殿死于枕席何用桂樹為余按夫子尚非<md:KR2k0058_SBCK_006-7a>¶　璠璵送葬安能問桂樹為禮乎王肅此證近于誣矣¶
　石桐水又西流注于汾水汾水又西南逕界休縣故¶
　城西王莽更名之曰界美矣城東有徴士郭林宗宋
<pb:KR2k0058_WYG_006-8a>
　子浚二碑宋沖以有道司徒徵(案此句有/脱誤未詳)林宗縣人¶
　也(案近刻/脱人字)辟司徒舉太尉以疾辭其碑文云將蹈洪¶
　崖之遐迹紹巢由之逸軌翔區外以舒翼超天衢以¶
　高峙稟命不融享年四十有二(案近刻/作三)建寧二年(案/近)¶
　(刻訛作/四年)正月丁亥卒凡我四方同好之人永懷哀痛¶
　乃樹碑表墓昭銘景行云陳畱蔡伯喈范陽盧子幹<md:KR2k0058_SBCK_006-7b>¶　扶風馬日磾等遠來奔喪持朋友服(案近刻/脱持字)心喪朞¶
　年者如韓子助宋子浚等二十四人其餘門人著錫
<pb:KR2k0058_WYG_006-8b>
　衰者千數(案此下近刻衍/其碑文故四字)蔡伯喈謂盧子幹馬日磾¶
　曰吾為天下碑文多矣皆有慙容惟郭有道無愧于¶
　色矣汾水之右有左部城側臨汾水蓋劉淵為晉都¶
　尉所築也¶
又南過冠爵津¶
　汾津名也在界休縣之西南俗謂之雀䑕谷數十里¶
　間道險隘水左右悉結偏梁閣道纍石就路縈帯巖<md:KR2k0058_SBCK_006-8a>¶　側或去水一丈或髙五六尺(案近刻脱水字/五字尺訛作丈)上戴山
<pb:KR2k0058_WYG_006-9a>
　阜下臨絶澗俗謂之為魯般橋蓋通古之津隘矣亦¶
　在今之地險也¶
又南入河東界又南過永安縣西¶
　故彘縣也周厲王流于彘即此城也王莽更名黄城¶
　漢順帝陽嘉三年改曰永安縣霍伯之都也¶
歴唐城東(按此四字原本及近刻並誤入注内接霍伯/¶之都也下以體例考之乃經之書法與注異)
(今改/¶正)
　薛瓚注漢書云堯所都也東去彘十里汾水又南(案/近)<md:KR2k0058_SBCK_006-8b>¶
<pb:KR2k0058_WYG_006-9b>
　(刻訛作/又東)與彘水合水出東北太岳山禹貢所謂岳陽¶
　也即霍太山矣上有飛亷墓飛亷以善走事紂惡來¶
　多力見知周武王伐紂(案近刻/脱武字)兼殺惡來飛亷先為¶
　紂使北方還無所報乃壇于霍太山而致命焉得石¶
　棺銘曰帝令處父不與殷亂賜汝石棺以葬死遂以¶
　葬焉霍太山有岳廟廟甚靈鳥雀不棲其林猛虎常¶
　守其庭乂有靈泉以供祭祀(案近刻/作事)鼔動則泉流聲¶
　絶則聲竭湘東隂山縣有侯曇山上有靈壇壇前有
<pb:KR2k0058_WYG_006-10a>
　石井深數尺居常無水及臨祈禱則甘泉湧出周用<md:KR2k0058_SBCK_006-9a>¶　則已亦其比也彘水又西流逕觀阜北故百邑也原¶
　過之從襄子也受竹書于王澤以告襄子襄子齋三¶
　日親自剖竹有朱書曰余霍太山山陽侯天使也三¶
　月丙戌余將使汝反滅智氏汝亦立我于百邑襄子¶
　拜受三神之命遂滅智氏祠三神于百邑使原過主¶
　之世謂其處為觀阜也彘水又西流逕永安縣故城¶
　南西南流注于汾水汾水又南逕霍城東故霍國也
<pb:KR2k0058_WYG_006-10b>
　昔晉獻公滅霍趙夙為御霍公求奔齊(案霍公求近/刻作霍哀公)
　(下/¶同)晉國大旱卜之曰霍太山為祟使趙夙召霍君奉<md:KR2k0058_SBCK_006-9b>¶　祀晉復穰蓋霍公求之故居也汾水又逕趙城西南¶
　穆王以封造父趙氏自此始也汾水又南霍水入焉¶
　水出霍太山發源成潭漲七十步而不測其深西南¶
　逕趙城南西流注于汾水¶
又南過楊縣東¶
　澗水東出榖遠縣西山西南逕霍山南又西逕楊縣
<pb:KR2k0058_WYG_006-11a>
　故城北(案楊縣二字近/刻訛在霍字上)晉大夫僚安之邑也(案僚安/¶近刻訛)
　(作僚公/去安)應劭曰故楊侯國王莽更名有年亭也其水¶
　西流入于汾水汾水逕楊城西不于東矣魏土地記<md:KR2k0058_SBCK_006-10a>¶　曰平陽郡治楊縣郡西有汾水南流者是也¶
西南過髙梁邑西¶
　黑水出黑山西逕楊城南又西與巢山水㑹山海經¶
　曰牛首之山勞水出焉西流注于潏水疑是水也潏¶
　水即巢山之水也水源東南出巢山東谷北逕浮山
<pb:KR2k0058_WYG_006-11b>
　東又西北流與勞水合亂流西北逕高梁城北西流¶
　入于汾水汾水又南逕髙梁故城西故高梁之墟也¶
　春秋僖公二十四年秦穆公納公子重耳于晉害懷¶
　公于此竹書紀年晉出公十三年(案近刻訛/作三十年)智伯瑤<md:KR2k0058_SBCK_006-10b>¶　城髙梁漢髙帝十二年以為侯國封恭侯酈疥于斯¶
　邑也(案疥近刻/訛作介)¶
又南過平陽縣東¶
　汾水又南逕白馬城西魏刑白馬而築之故世謂之
<pb:KR2k0058_WYG_006-12a>
　白馬城今平陽郡治汾水又南逕平陽縣故城東晉¶
　大夫趙鼂之故邑也應劭曰縣在平河之陽堯舜並¶
　都之也竹書紀年晉烈公元年韓武子都平陽漢昭¶
　帝封度遼將軍范明友為侯國王莽之香平也魏立¶
　平陽郡(案魏近刻/訛作晉)治此矣水側有堯廟廟前有碑魏<md:KR2k0058_SBCK_006-11a>¶　土地記曰平陽城東十里汾水東原上有小臺臺上¶
　有堯神屋石碑永嘉三年劉淵徙平陽于汾水得白¶
　玉印方四寸高二寸二分龍紐其文曰有新寶之印
<pb:KR2k0058_WYG_006-12b>
　王莽所造也淵以為天授改永鳯二年為河瑞元年¶
　汾水南與平水合(案平水近刻/訛作平陽)水出平陽縣西壺口¶
　山(案近刻/脱縣字)尚書所謂壺口治梁及岐也其水東逕狐¶
　谷亭北春秋時狄侵晉取狐厨者也又東逕平陽城¶
　南東入汾俗以為晉水非也汾水又南歴襄陵縣故¶
　城西晉大夫郤犨之邑也故其地有犨氏鄉亭矣西<md:KR2k0058_SBCK_006-11b>¶　北有晉襄公陵(案近刻脱/此七字)縣蓋即陵以命氏也(案命/¶近刻)
　(作/名)王莽更名曰幹昌矣
<pb:KR2k0058_WYG_006-13a>
又南過臨汾縣東¶
　天井水出東陘山西南北有長嶺嶺上東西有通道¶
　即鈃隥也穆天子傳曰乙酉天子西絶鈃隥西南至¶
　盬是也(案盬近刻/訛作鹽)其水三泉竒發西北流總成一川¶
　西逕堯城南又西流入汾(案流字近/¶刻訛作南)
又屈從縣南西流¶
　汾水又逕絳縣故城北竹書紀年梁武王二十五年<md:KR2k0058_SBCK_006-12a>¶　(案朱謀㙔云當/作梁惠成王)絳中地&KR2050;西絶于汾汾水西逕虒祁
<pb:KR2k0058_WYG_006-13b>
　宫北横水有故梁截汾水中凡有三十柱柱徑五尺¶
　裁與水平蓋晉平公之故梁也物在水故能持久而¶
　不敗也又西逕魏正平郡南故東雍州治(案近刻/脱雍字)太¶
　和中皇都徙洛罷州立郡矣又西逕王澤(案原本訛/¶作王橋近)
　(刻訛作正橋考原過受竹/書于王澤即此地今改正)澮水入焉¶
又西過長脩縣南¶
　汾水又西與古水合水出臨汾縣故城西黄阜下其¶
　大若輪西南流故溝横出焉(案溝横近刻/訛作横溝)東注于汾<md:KR2k0058_SBCK_006-12b>¶
<pb:KR2k0058_WYG_006-14a>
　今無水又西南逕魏正平郡北又西逕荀城東古荀¶
　國也汲郡古文晉武公滅荀以賜大夫原氏也古水¶
　又西南入于汾汾水又西南逕長脩縣故城南漢高¶
　帝十一年以為侯國封杜恬也(案杜近刻/訛作荘)有脩水出¶
　縣南而西南流入汾汾水又西逕清原城北故清陽¶
　亭也城北有清原晉侯蒐清原作三軍處也汾水又¶
　逕冀亭南昔臼季使過冀野見郤缺耨其妻饁之相¶
　敬如賓言之文公文公命之為卿復與之冀京相璠
<pb:KR2k0058_WYG_006-14b>
　曰今河東皮氏縣有冀亭古之冀國所都也杜預釋<md:KR2k0058_SBCK_006-13a>¶　地曰平陽皮氏縣東北有冀亭即此亭也汾水又西¶
　與華水合水出北山華谷西南流逕一故城西俗謂¶
　之梗陽城非也梗陽在榆次不在此按故漢上谷長¶
　史侯相碑云侯氏出自倉頡之後踰殷歴周(案歴近/刻訛作)
　¶(立/)各以氏分或著楚魏或顯齊秦晉卿士蒍斯其胄¶
　也食采華陽今蒲坂北亭即是城也其水西南流注¶
　于汾汾水又逕稷山北在水南四十許里山東西二
<pb:KR2k0058_WYG_006-15a>
　十里南北三十里髙十三里西去介山十五里山上¶
　有稷祠山下稷亭春秋宣公十五年秦桓公伐晉晉<md:KR2k0058_SBCK_006-13b>¶　侯治兵于稷以畧狄土(案近刻脱伐/晉晉侯四字)是也¶
又西過皮氏縣南¶
　汾水西逕鄈丘北(案鄈近刻訛/作鄧下同)故漢氏之方澤也賈¶
　逵云漢法三年祭地汾隂方澤澤中有方丘故謂之¶
　方澤丘即鄈丘也許慎説文稱從邑癸聲(案鄈近刻/訛作登)¶
　河東臨汾地名矣在介山北山即汾山也其山特立
<pb:KR2k0058_WYG_006-15b>
　周七十里髙三十里文穎言在皮氏縣東南則可三¶
　十里(案則近刻/訛作側)乃非也今準此山可髙十餘里山上¶
　有神廟廟側有靈泉祈祭之日周而不耗世亦謂之<md:KR2k0058_SBCK_006-14a>¶　子推祠揚雄河東賦曰靈輿安步周流容與以覽于¶
　介山嗟文公而愍推兮勤大禹于龍門晉太康記及¶
　地道記與永初記並言子推所逃隱于是山即實非¶
　也余按介推所隱者綿山也文公環而封之為介推¶
　田號其山為介山杜預曰在西河界休縣者是也汾
<pb:KR2k0058_WYG_006-16a>
　水又西逕耿鄉城北故殷都也帝祖乙自相徙此為¶
　河所毁故書叙曰祖乙圮于耿杜預曰平陽皮氏縣¶
　東南耿鄉是也盤庚以耿在河北迫近山川乃自耿¶
　遷亳(案此下近/刻衍後字)晉獻公滅耿(案近刻/作滅之)以封趙夙後襄<md:KR2k0058_SBCK_006-14b>¶　子與韓魏分晉韓康子居平陽魏桓子都安邑號為¶
　三晉此其一也漢武帝行幸河東濟汾河作秋風辭¶
　于斯水之上汾水又西逕皮氏縣南竹書紀年魏襄¶
　王十二年秦公孫爰率師伐我圍皮氏翟章率師救
<pb:KR2k0058_WYG_006-16b>
　皮氏圍疾西風十三年城皮氏者也漢河東太守潘¶
　係穿渠引汾水以溉皮氏縣故渠尚存今無水也¶
又西至汾隂縣北西注于河¶
　水南有長阜背汾帶河阜長四五里廣二里餘髙十¶
　丈汾水歴其隂西入河漢書謂之汾隂脽應劭曰脽<md:KR2k0058_SBCK_006-15a>¶　丘類也汾隂男子公孫祥望氣寶物之精上見祥言¶
　之于武帝武帝于水獲寶鼎焉遷于甘泉宫改其年¶
　曰元鼎即此處
<pb:KR2k0058_WYG_006-17a>
澮水出河東絳縣東澮交東髙山¶
　澮水東出絳髙山(案絳近/刻作詳)亦曰河南山又曰澮山西¶
　逕翼城南按詩譜言晉穆侯遷都于絳暨孫孝侯改¶
　絳為翼翼為晉之舊都也後獻公北廣其城方二里¶
　又命之為絳故司馬遷史記年表稱獻公九年始城¶
　絳都左傳莊公二十六年晉士蒍城絳以深其宫是<md:KR2k0058_SBCK_006-15b>¶　也其水又西南合黑水(案此下近/刻衍嶺字)水導源東北黑水¶
　谷西南流逕翼城北右引北川水水出平川南流注
<pb:KR2k0058_WYG_006-17b>
　之亂流西南入澮水澮水又西南與諸水合謂之澮¶
　交竹書紀年曰荘伯十二年翼侯焚曲沃之禾而還¶
　作為文公也(案此句有/訛舛未詳)又有賀水東出近川西南至¶
　澮交入澮又有髙泉水出東南近川西北趣澮交注¶
　澮又南紫谷水東出白馬山白馬川遁甲開山圖曰¶
　絳山東距白馬山謂是山也西逕熒庭城南(案熒近/刻訛作)
　¶(榮/)而西出紫谷與乾河合即教水之枝川也史記白<md:KR2k0058_SBCK_006-16a>¶　起傳稱涉河取韓安邑東至乾河是也其水西與田
<pb:KR2k0058_WYG_006-18a>
　川水合水出東溪西北至澮交入澮又有于家水(案/于)
　¶(近刻訛/作女)出于家谷竹書紀年曰荘伯以曲沃叛伐翼¶
　公子萬救翼荀叔軫追之至于家谷有范壁水出于¶
　壁下並西北流至翼廣城昔晉軍北入翼廣築之因¶
　即其姓以名之二水合而西北流至澮交入澮澮水¶
　又西南與絳水合俗謂之白水非也水出絳山東(案/此)
　¶(下近刻/衍至字)寒泉奮湧揚波北注懸流奔壑一十許丈(案/一)
　¶(十近刻訛/作十一)青崖若㸃黛素湍如委練望之極為竒觀<md:KR2k0058_SBCK_006-16b>¶
<pb:KR2k0058_WYG_006-18b>
　矣其水西北流注于澮應劭曰絳水出絳縣西南蓋¶
　以故絳為言也史記稱智伯率韓魏引水灌晉陽不¶
　没者三版智氏曰吾始不知水可以亡人國今乃知¶
　之汾水可以浸安邑絳水可以浸平陽(案原本及近/¶刻並訛作汾)
　(水可以浸平陽絳水可以浸安邑/今據戰國策史記資治通鑑訂正)時韓居平陽魏都¶
　安邑魏桓子肘韓康子韓康子履魏桓子肘足接于¶
　車上而智氏以亡魯定公問一言可以喪邦有諸孔¶
　子以為幾乎余覩智氏之談矣汾水灌安邑或亦有
<pb:KR2k0058_WYG_006-19a>
　之絳水灌平陽未識所由也(案原本及近刻亦安邑/平陽互訛今據括地志)
　<md:KR2k0058_SBCK_006-17a>¶(及胡三省注通鑑/¶所引此文訂正)
西過其縣南¶
　春秋成公六年晉景公謀去故絳欲居郇瑕韓獻子¶
　曰(案原本及近刻六年訛作元年晉景公訛作/晉悼公韓獻子訛作魏獻子今據左傳改正)土薄¶
　水淺不如新田有汾澮以流其惡遂居新田又謂之¶
　絳即絳陽也蓋在絳澮之陽漢髙帝六年封越騎將¶
　軍華無害為侯國縣南對絳山面背二水古文瑣語
<pb:KR2k0058_WYG_006-19b>
　曰晉平公與齊景公乗至于澮上見乗白驂八駟以¶
　來有大貍身而狐尾隨平公之車公問師曠對首陽<md:KR2k0058_SBCK_006-17b>¶　之神有大貍身狐尾其名曰者飲酒得福則徼之蓋¶
　于是水之上也(案此有脱誤朱謀㙔云太平廣記引/汲冢瑣語晉平公至澮上見人乗白)
　(驂八駟以來有貍身而狐尾去其¶車而墮公之車公/問師曠師曠曰貍身而狐尾其名曰首陽之神飲酒)
　(于霍太山而歸其逢/¶君于澮乎君其有喜)¶
又西南過虒祁宫南¶
　宫在新田絳縣故城西四十里晉平公之所搆也時
<pb:KR2k0058_WYG_006-20a>
　有石言于魏榆晉侯以問師曠曠曰石不能言或憑¶
　焉臣聞之作事不時怨讟動于民則有非言之物言¶
　也今宫室崇侈民力彫盡石言不亦宜乎叔向以為<md:KR2k0058_SBCK_006-18a>¶　子野之言君子矣其宫也背汾面澮(案也近刻/訛作地)西則¶
　兩川之交㑹也竹書紀年曰晉出公五年澮絶于梁¶
　即是水也¶
又西至王澤注于汾水(案澤原本及近刻並/訛作橋下注内不誤)¶
　晉智伯瑤攻趙襄子襄子奔保晉陽原過後至遇三
<pb:KR2k0058_WYG_006-20b>
　人于此澤自帶以下不見持竹二節與原過曰為我¶
　遺無䘏原過受之于是澤所謂王澤也¶
涑水出河東聞喜縣東山黍葭谷¶
　涑水所出俗謂之華谷至周陽與洮水合水源東出<md:KR2k0058_SBCK_006-18b>¶　清野山世人以謂清襄山也其水東逕大嶺下(案近/刻脱)
　(逕/¶字)西流出謂之唅口又西合涑水鄭使子産問晉平¶
　公疾平公曰卜云臺駘為祟(案駘近刻訛/作台下同)史官莫知¶
　敢問子産曰髙辛氏有二子長曰閼伯季曰實沈不
<pb:KR2k0058_WYG_006-21a>
　能相容帝遷閼伯于商丘遷實沈于大夏臺駘實沈¶
　之後能業其官帝用嘉之國于汾川(案近刻/脱于字)由是觀¶
　之臺駘汾洮之神也賈逵曰汾洮二水名司馬彪曰¶
　洮水出聞喜縣故王莽以縣為洮亭也然則涑水殆¶
　亦洮水之兼稱乎<md:KR2k0058_SBCK_006-19a>¶西過周陽邑南¶
　其城南臨涑水北倚山原竹書紀年晉獻公二十五¶
　年正月翟人伐晉周有白兔舞于市即是邑也漢景
<pb:KR2k0058_WYG_006-21b>
　帝以封田勝為侯國(案此下近/刻有也字)涑水西逕董澤陂南¶
　即古池東西四里南北三里春秋文公六年蒐于董¶
　(案此句下近/刻衍澤字)即斯澤也涑水又與景水合水出景山¶
　北谷山海經曰景山南望鹽販之澤北望少澤其草¶
　多藷藇秦椒其隂多赭其陽多玉郭景純曰鹽販之¶
　澤即解縣鹽池也按經不言有水今有水焉西北流<md:KR2k0058_SBCK_006-19b>¶　注于涑水也¶
又西南過左邑縣南(案左邑縣近/¶刻訛作其縣)
<pb:KR2k0058_WYG_006-22a>
　涑水又西逕仲邮□北又西逕桐鄉城北竹書紀年¶
　曰翼侯伐曲沃大捷武公請成于翼(案成近刻/訛作城)至桐¶
　乃返者也(案近刻桐訛作/洞下衍庭字)漢書曰武帝元鼎六年將¶
　幸緱氏至左邑桐鄉聞南越破以為聞喜縣者也涑¶
　水又西與沙渠水合水出東南近川西北流注于涑¶
　水涑水又西南逕左邑縣故城南故曲沃也晉武公¶
　自晉陽徙此秦改為左邑縣詩所謂從子于鵠者也<md:KR2k0058_SBCK_006-20a>¶　春秋傳曰下國有宗廟謂之國在絳曰下國矣即新
<pb:KR2k0058_WYG_006-22b>
　城也王莽之洮亭也涑水自城西注水流急濬輕津¶
　無緩故詩人以為激揚之水言不能流移束薪耳水¶
　側即狐突遇中生處也春秋傳曰秋狐突適下國遇¶
　太子太子使登僕曰夷吾無禮吾請帝以畀秦對曰¶
　神不歆非類君其圖之君曰諾請七日見我于新城¶
　西偏及期而徃見于此處故傳曰鬼神所憑有時而¶
　信矣涑水又西逕王官城北城在南原上(案近刻/脱城字)春¶
　秋左傳成公十三年四月晉侯使吕相絶秦曰康猶<md:KR2k0058_SBCK_006-20b>¶
<pb:KR2k0058_WYG_006-23a>
　不悛入我河曲伐我涑川俘我王官故有河曲之戰¶
　是矣今世人猶謂其城曰王城也¶
又西南過安邑縣西¶
　安邑禹都也禹娶塗山氏女思戀本國築臺以望之¶
　今城南門臺基猶存余按禮天子諸侯臺門隅阿相¶
　降而已未必一如書傳也故晉邑矣春秋時魏絳自¶
　魏徙此昔文侯懸師經之琴于其門以為言戒也武¶
　侯二年又城安邑蓋増廣之秦始皇使左更白起取
<pb:KR2k0058_WYG_006-23b>
　安邑置河東郡王莽更名洮隊(案近刻/訛作陽)縣曰河東也<md:KR2k0058_SBCK_006-21a>¶　有項寧都學道昇仙忽復還此河東號曰斥仙漢世¶
　又有閔仲叔隱遁市邑罕有知者後以識瞻而去涑¶
　水西南逕監鹽縣故城(案此縣即下文所云分猗/氏安邑置縣以守之者也)城¶
　南有鹽池上承鹽水(案近刻訛作/水承之鹽)水出東南薄山西¶
　北流逕巫咸山北地理志曰山在安邑縣南(案近刻/訛作東)¶
　海外西經曰巫咸國在女丑北(案近刻/脱國字)右手操青蛇¶
　左手操赤蛇在登葆山羣巫所從上下也大荒西經
<pb:KR2k0058_WYG_006-24a>
　云大荒之中有靈山巫咸巫即巫朌巫彭巫姑巫真¶
　巫禮巫抵巫謝巫羅(案近刻朌作盼/真作貞禮作孔)十巫從此升降<md:KR2k0058_SBCK_006-21b>¶　百藥爰在郭景純曰言羣巫上下靈山採藥徃來也¶
　蓋神巫所遊故山得其名矣谷口嶺上(案口近刻/訛作曰)有¶
　巫咸祠其水乂逕安邑故城南又西流注于鹽池地¶
　理志曰鹽池在安邑西南許慎謂之盬(案近刻訛作/謂之盬鹽)¶
　長五十一里廣七里周百一十六里從鹽省古聲(案/近)¶
　(刻作廣六里周一百/一十四里從鹽古聲)吕沈曰夙沙初作煮海鹽(案近/刻訛)
<pb:KR2k0058_WYG_006-24b>
　¶(作吕宿曰沈沙/煮海謂之鹽)河東鹽池謂之盬(案近刻訛作謂之/解鹽蓋後人所改)¶
　今池水東西七十里南北十七里紫色澄渟潭而不¶
　流(案潭近刻/訛作渾)水出石鹽自然印成朝取夕復終無減<md:KR2k0058_SBCK_006-22a>¶　損惟山水暴至雨澍潢潦奔泆(案近刻訛作惟水/暴雨澍廿潦奔泆)則¶
　鹽池用耗故公私共堨水徑防其淫濫謂之鹽水亦¶
　謂之為堨水(案近刻脱謂之二字此/句之下有也故二字衍)山海經謂之鹽¶
　販之澤也澤南面層山夭巖雲秀地谷淵深(案近刻/訛作池)
　¶(谷泉/深)左右壁立間不容軌謂之石門路出其中名之
<pb:KR2k0058_WYG_006-25a>
　曰徑南通上陽北暨鹽澤(案暨近刻/訛作塈)池西又有一池¶
　謂之女鹽澤東南二十五里南北二十里在猗氏故¶
　城南春秋成公六年晉謀去故絳大夫曰郇瑕地沃¶
　饒近盬服䖍曰土平有溉曰沃盬鹽池也(案此四字/<md:KR2k0058_SBCK_006-22b>¶近刻訛作)
　(鹽盬也/三字)土俗裂水沃麻(案近刻訛作土人/鄉俗引水裂沃麻)分灌川野¶
　畦水耗竭土自成鹽即所謂鹹鹺也(案鹹近刻/訛作鹽)而味¶
　苦號曰鹽田鹽盬之名始資是矣本司鹽都尉治領¶
　兵千餘人守之周穆王漢章帝並幸安邑而觀鹽池
<pb:KR2k0058_WYG_006-25b>
　故杜預曰猗氏有鹽池後罷尉司分猗氏安邑置縣¶
　以守之¶
又南過解縣東又西南注于張陽池¶
　涑水又西逕猗氏縣故城北春秋文公七年晉敗秦¶
　于令狐至于刳首先蔑奔秦士㑹從之闞駰曰令狐<md:KR2k0058_SBCK_006-23a>¶　即猗氏也刳首在西三十里縣南對澤即猗頓之故¶
　居也孔叢曰猗頓魯之窮士也耕則常饑桑則常寒¶
　聞朱公富徃而問術焉朱公告之曰子欲速富當畜
<pb:KR2k0058_WYG_006-26a>
　五牸于是乃適西河大畜牛羊于猗氏之南十年之¶
　間其息不可計貲擬王公馳名天下以興富于猗氏¶
　故曰猗頓也涑水又西逕郇城詩云郇伯勞之蓋其¶
　故國也杜元凱春秋釋地云今解縣西北有郇城服¶
　䖍曰郇國在解縣東郇瑕氏之墟也余按竹書紀年¶
　云晉惠公十有四年秦穆公率師送公子重耳圍令<md:KR2k0058_SBCK_006-23b>¶　狐桑泉臼衰皆降于秦師(案于近刻/訛作焉)狐毛與先軫禦¶
　秦至于廬栁乃謂秦穆公使公子縶來與師言退舍
<pb:KR2k0058_WYG_006-26b>
　次于郇盟于軍京相璠春秋土地名曰(案曰字近刻/訛在春字上)¶
　桑泉臼衰並在解東南不言解明不至解可知春秋¶
　之文與竹書不殊今解故城東北二十四里有故城¶
　在猗氏故城西北鄉俗名之為郇城考服䖍之説又¶
　與俗符賢于杜氏單文孤證矣涑水又西南逕解縣¶
　故城南春秋晉惠公因秦返國許秦以河外五城内¶
　及解梁即斯城也涑水又西南逕瑕城晉大夫詹嘉<md:KR2k0058_SBCK_006-24a>¶　之故邑也春秋僖公三十年秦晉圍鄭鄭伯使燭之
<pb:KR2k0058_WYG_006-27a>
　武謂秦穆公曰(案近刻/脱穆字)晉許君焦瑕朝濟而夕設版¶
　者也京相璠曰今河東解縣西南五里有故瑕城涑¶
　水又西南逕張陽城東竹書紀年齊師逐鄭太子齒¶
　奔張城南鄭者也(案張城近刻/訛作城張)漢書之所謂東張矣¶
　髙祖二年曹参假左丞相别與韓信東攻魏將孫遫¶
　軍東張(案孫下近/刻衍林字)大破之蘇林曰屬河東即斯城也¶
　涑水又西南屬于陂陂分為二城南面兩陂左右澤¶
　渚東陂世謂之晉興澤東西二十五里南北八里南<md:KR2k0058_SBCK_006-24b>¶
<pb:KR2k0058_WYG_006-27b>
　對鹽道山其西則石壁千尋東則蟠溪萬仞方嶺雲¶
　迴竒峰霞舉孤標秀出罩絡羣山之表翠柏䕃峯清¶
　泉灌頂郭景純云世所謂鴦漿也發于上而潜于下¶
　矣厥頂方平有良藥神農本草曰地有固活女疎銅¶
　芸紫菀之族也是以緇服思元之士鹿裘念一之夫¶
　代徃遊焉路出北巘勢多懸絶來去者咸援蘿騰崟¶
　尋葛䧏深于東則連木乃陟百梯方降巖側縻鎖之¶
　跡仍今存焉故亦曰百梯山也水自山(案自近刻/訛作泉)北
<pb:KR2k0058_WYG_006-28a>
　流五里而伏云濳通澤渚所未詳也西陂即張澤也<md:KR2k0058_SBCK_006-25a>¶　西北去蒲坂十五里東西二十里南北四五里冬夏¶
　積水亦時有盈耗也¶
文水出大陵縣西山文谷東到其縣屈南到平陶縣東¶
北東入于汾¶
　文水逕大陵縣故城西而南流有泌水注之縣西南¶
　山下武氏穿井給養井至幽深後一朝水溢平地(案/近)¶
　(刻訛/作流)東南注文水文水又南逕平陶縣之故城東西
<pb:KR2k0058_WYG_006-28b>
　逕其城内南流出郭王莽更曰多穰也文水又南逕¶
　縣右㑹隱泉口水出謁泉山之上頂(案近刻/脱出字)俗云暘<md:KR2k0058_SBCK_006-25b>¶　雨愆時是謁是禱故山得其名非所詳也其山石崖¶
　絶險壁立天固崖半有一石室去地可五十餘丈爰¶
　有層松飾巖列柏綺望惟西側一處得歴級升陟頂¶
　上平地十許頃沙門釋僧光表建二刹泉發于兩寺¶
　之間東流瀝石沿注山下又東津渠隱没而不恒流¶
　故有隱泉之名矣雨澤豐澍則通入文水文水又南
<pb:KR2k0058_WYG_006-29a>
　逕兹氏縣故城東為文湖東西十五里南北三十里¶
　世謂之西湖(案近刻訛/作西河)在縣直東十里湖之西側臨¶
　湖又有一城謂之瀦城水澤所聚謂之都亦曰瀦蓋<md:KR2k0058_SBCK_006-26a>¶　即水以名城也文水又東逕中陽縣故城東案晉書¶
　地道記太康地記西河有中陽城(案近刻/訛作縣)舊縣也文¶
　水又東南流與勝水合水西出狐岐之山(案西出近/刻訛作出)
　¶(西/)東逕六壁城南魏朝舊置六壁于其下防離石諸¶
　胡因為大鎮太和中罷鎮仍置西河郡焉勝水又東
<pb:KR2k0058_WYG_006-29b>
　合陽泉水水出西山陽溪東逕六壁城北又東南流¶
　注于勝水勝水又東逕中陽故城南又東合文水文¶
　水又東南入于汾水也¶
原公水出兹氏縣西羊頭山東過其縣北<md:KR2k0058_SBCK_006-26b>¶　縣故秦置也漢髙帝更封沂陽侯嬰為侯國王莽之¶
　兹同也魏黄初二年分太原復置西河郡晉徙封陳¶
　王斌于西河故縣有西河繆王司馬子政廟(案近刻/脱分太)
　¶(原至故縣有凡二十字/又繆訛作恭政訛作盛)碑文云西河舊處山林漢末
<pb:KR2k0058_WYG_006-30a>
　擾攘百姓失所魏興更開疆宇分割太原四縣以為¶
　邦邑其郡帶山側塞矣王以咸寧三年(案近刻/作四年)改命¶
　爵土明年(案近刻/作其年)十二月䘮國臣太農閻崇離石令¶
　宗羣等二百三十四人刋石立碑以頌勲德碑北廟¶
　基尚存也<md:KR2k0058_SBCK_006-27a>¶又東入于汾¶
　水注文湖不至汾也¶
洞過水出沾縣北山(案魏書地形志作同過云五水/合道故曰同過近刻過作渦)
<pb:KR2k0058_WYG_006-30b>
　其水西流與南溪水合水出南山西北流注洞過水¶
　洞過水又西北黑水西出山三源合舍(案近刻訛作/三合源舍)¶
　同歸一川東流南屈逕受陽縣故城東(案近刻/脱逕字)按晉¶
　太康地記樂平郡有受陽縣盧諶征艱賦所謂歴受¶
　陽而總轡者也其水又西南入洞過水洞過水又西¶
　蒲水南出蒲谷北流注之洞過水又西(案近刻訛作/于洞渦又西)<md:KR2k0058_SBCK_006-27b>¶　與原過水合近北便水源也(案近刻訛作逕/北便水流也)水西阜¶
　上有原過祠蓋懷道協靈受書天使憂結宿情傳芳
<pb:KR2k0058_WYG_006-31a>
　後日棟宇雖淪攢木猶茂故水取名焉(案故下近刻/有層毖二字)
　¶(衍/)其水南流注于洞過水也¶
西過榆次縣南又西到晉陽縣南¶
　榆次縣故涂水鄉(案涂近刻訛作/塗下涂陽同)晉大夫智徐吾之¶
　邑也春秋昭公八年晉侯築虒祁之宫有石言晉之¶
　魏榆服䖍曰魏晉邑榆州里名也漢書曰榆次十三¶
　州志以為涂陽縣矣王莽之太原亭也縣南側水有<md:KR2k0058_SBCK_006-28a>¶　鑿臺韓魏殺智伯瑤于其下刳腹絶腸折頸摺頤處
<pb:KR2k0058_WYG_006-31b>
　也(案近刻頸訛作/頭摺訛作楷)其水又西南流逕武灌城西北(案/灌)
　¶(近刻訛/作觀)盧諶征艱賦曰逕武館之故郛問厥塗之遠¶
　近(案塗近刻/訛作墮)洞過水又西南為淳湖謂之洞過澤(案/澤)
　¶(近刻訛/作津)澤南(案近刻/訛作而)涂水注之水出陽邑東北大嵰¶
　山涂谷西南逕蘿蘑亭南與蒋谷水合水出縣東南¶
　蒋溪魏土地記曰晉陽城東南百一十里至山有蒋¶
　谷大道度軒車嶺通于武鄉水自蔣溪西北流西逕¶
　箕城北春秋僖公三十三年晉人敗敵于箕杜預釋<md:KR2k0058_SBCK_006-28b>¶
<pb:KR2k0058_WYG_006-32a>
　地曰城在陽邑南水北即陽邑縣故城也竹書紀年¶
　曰梁惠成王九年與邯鄲榆次陽邑者也王莽之繁¶
　穰矣蔣溪又西合涂水亂流西北入洞過澤也¶
西入于汾出晉水下口者也¶
　劉琨之為并州也劉曜引兵邀擊之(案劉曜近刻/訛作劉淵)合¶
　戰于洞過即是水也¶
晉水出晉陽縣西懸甕山¶
　縣故唐國也春秋左傳稱唐叔未生其母邑姜夢帝
<pb:KR2k0058_WYG_006-32b>
　謂己曰余名而子曰虞將與之唐屬之參及生名之<md:KR2k0058_SBCK_006-29a>¶　曰虞吕氏春秋曰叔虞與成王居王援桐葉為珪以¶
　授之曰吾以此封汝虞以告周公周公請曰天子封¶
　虞乎王曰余戲耳公曰天子無戲言時唐滅乃封之¶
　于唐縣有晉水後改名為晉故子夏叙詩稱此晉也¶
　而謂之唐儉而用禮有堯之遺風也晉書地道記及¶
　十三州志並言晉水出龍山一名結絀山(案名近刻/訛作水)¶
　在縣西北非也山海經曰懸甕之山晉水出焉今在
<pb:KR2k0058_WYG_006-33a>
　縣之西南昔智伯之遏晉水以灌晉陽(案水以近刻/訛作以水)¶
　其川上&KR1140;後人踵其遺跡蓄以為沼沼西際山枕水<md:KR2k0058_SBCK_006-29b>¶　有唐叔虞祠水側有凉堂結飛梁于水上左右雜樹¶
　交䕃希見曦景至有淫朋密友羇遊宦子莫不尋梁¶
　契集用相娯慰于晉川之中最為勝處¶
又東過其縣南又東入于汾水¶
　沼水分為二派(案近刻訛作汾/水分為二流)北瀆即智氏故渠也¶
　昔在戰國襄子保晉陽智氏防山以水之城不没者
<pb:KR2k0058_WYG_006-33b>
　三版與韓魏望歎于此故智氏用亡其瀆乗髙東北¶
　注入晉陽城以周灌溉(案灌近刻/訛作園)漢末赤睂之難郡¶
　掾劉茂負太守孫福匿于城門西下空穴中其夜奔<md:KR2k0058_SBCK_006-30a>¶　盂即是處也東南出城流注于汾水也其南瀆于石¶
　塘之下伏流逕舊溪東南出逕晉陽城南城在晉水¶
　之陽故曰晉陽矣(案近刻/脱故字)經書晉荀呉帥師敗狄于¶
　大鹵杜預曰大鹵晉陽縣也為晉之舊都春秋定公¶
　十三年趙鞅以晉陽叛後乃為趙矣其水又東南流
<pb:KR2k0058_WYG_006-34a>
　入于汾¶
湛水出河内軹縣西北山¶
　湛水出軹縣南原湛溪(案近刻軹訛作/枳原訛作源)俗謂之椹水¶
　也(案椹近刻/訛作湛)是蓋聲形盡鄰故字讀俱變同于三豕<md:KR2k0058_SBCK_006-30b>¶　之誤耳其水自溪出南流¶
東過其縣北又東過波縣之北(案波近刻/訛作皮)¶
　湛水南逕向城東而南注¶
又東過毋辟邑南
<pb:KR2k0058_WYG_006-34b>
　原經所注(案原近刻/訛作源)斯乃湨川之所由(案湨原本及/¶近刻並訛作)
　(泪今改正湨水詳/見卷七濟水内)非湛水之間關也是乃經之誤證¶
　耳(案近刻/脱乃字)湛水自向城東南逕湛城東時人謂之椹¶
　城(案近刻訛/作湛城)亦或謂之隰城矣溪曰隰澗隰城在東¶
　言此非矣後漢郡國志曰河陽縣有湛城是也<md:KR2k0058_SBCK_006-31a>¶又東南當平縣之東北(案平縣原本及近刻並訛作平/隂縣考河水注云河水又東逕)¶
(平縣故城北又東湨水入焉此注云原經所注/斯乃湨川之所由不得為平隂明矣今訂正)南入于¶
河
<pb:KR2k0058_WYG_006-35a>
　湛水又東南逕鄧南流注于河故河濟有鄧津之名¶
　矣(案鄧津在孟津西河水自西而東先得清水次教/¶水次畛水次庸庸之水乃至平隂又得濝水次至)
　(鄧得湛水次至平縣得湨水撰水經者叙清水于平/隂下叙湛水于平縣下皆于地望不協故道元辨其)
　¶(非/)<md:KR2k0058_SBCK_006-31b>¶　
　
　
　
<pb:KR2k0058_WYG_006-35b>
　
　
　
　
　
　
　
　水經注卷六
