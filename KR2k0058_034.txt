# -*- mode: mandoku-view; -*-
#+TITLE: 水經注
#+DATE: 2015-09-10 23:33:56.523298
#+PROPERTY: ID KR2k0058
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB02n0046-034水經注-卷第三十四.
<pb:KR2k0058_SBCK_034-1a>¶
水經注卷三十四¶
　　　　　後　魏　酈　道　元　撰¶
　　江水(江水二/案近刻作)¶
又東岀江關入南郡界(前卷注内接夏后疏鑿者之下/案此九字原本及近刻竝訛入)¶
(注誤為經遂割裂異卷今訂正改此為卷首/今改正又下條過巫縣南注文因經誤為注)¶
　江水自關東逕弱關捍關(近刻竝訛作經/案此十字原本及)捍關廩¶
　君浮夷水所置也弱關在建平秭歸界昔巴楚數相¶
　攻伐藉險置關以相防捍秦兼天下置立南郡自巫¶
　東上皆其域也(乃注釋經文入南郡界句/案近刻脱東字域訛作城此)¶
<pb:KR2k0058_SBCK_034-1b>¶
又東過巫縣南鹽水從縣東南流注之(本及近刻竝訛/案此十五字原)¶
(其域也之下今改正/入注内接自巫東上皆)¶
　江水又東烏飛水注之(作經又東近刻訛作入東/案此九字原本及近刻竝訛)¶
　水岀天門郡漊中縣界北流逕建平郡沙渠縣南又¶
　北流逕巫縣南西北歴山道三百七十里注于江謂¶
　之烏飛口(本及近刻為上卷之末/案又東過巫縣南至此原)江水又東逕巫¶
　縣故城南(卷首可證今之卷帙非復道元之舊也/案此十字原本及近刻竝訛作經又别為)¶
　縣故楚之巫郡也秦省郡立縣以隸南郡呉孫休分¶
　為建平郡治巫城城縁山為墉周十二里一百一十¶
<pb:KR2k0058_SBCK_034-2a>¶
　步東西北三面皆帶傍深谷南臨大江故夔國也(近/案)¶
(謂之二字/刻故下衍)江水又東巫溪水注之(近刻竝訛作經今/案此九字原本及)¶
(經之鹽水也/攷下文巫溪即)溪水導源梁州晉興郡之宣漢縣東¶
　又南逕建平郡泰昌縣南又逕北井縣西東轉歴其¶
　縣北水南有鹽井(訛作井/案水近刻)井在縣北故縣名北井¶
　建平一郡之所資也鹽水下通巫溪溪水是兼鹽水¶
　之稱矣(經文鹽水/案此乃注釋)溪水又南屈逕巫縣東縣之東¶
　北三百步有聖泉謂之孔子泉其水飛淸石穴潔竝¶
　高泉(潔石穴竝高泉/案近刻作飛清)下注溪水溪水又南入于大江¶
<pb:KR2k0058_SBCK_034-2b>¶
　江水又東逕巫峽(近刻竝訛作經/案此七字原本及)杜宇所鑿以通¶
　江水也郭仲産云按地理志巫山在縣西南而今縣¶
　東有巫山將郡縣居治無恒故也江水歴峽東逕新¶
　崩灘(近刻竝訛作經/案此九字原本及)此山漢和帝永元十二年崩¶
(作十三年/案近刻訛)晉太元二年又崩當崩之日水逆流百餘¶
　里湧起數十丈今灘上有石或圓如簞或方似屋若¶
　此者甚衆皆崩崖所隕致怒湍流故謂之新崩灘其¶
　頽巖所餘比之諸嶺尚為竦桀其下十餘里有大巫¶
　山非惟三峽所無乃當抗峰岷峨偕嶺衡疑其翼附¶
<pb:KR2k0058_SBCK_034-3a>¶
　羣山竝槩青雲更就霄漢辨其優劣耳神孟涂所處¶
　山海經曰夏后啓之臣孟涂是司神于巴巴人訟于¶
　孟涂之所其衣有血者執之是請生居山上在丹山¶
　西郭景純云丹山在丹陽屬巴丹山西即巫山者也¶
　又帝女居焉宋玉所謂天帝之季女名曰瑤姬未行¶
　而亡封于巫山之陽(訛作臺/案近刻)精魂為草寔為靈芝所¶
　謂巫山之女高唐之阻(訛作姬/案近刻)旦為行雲暮為行雨¶
　朝朝暮暮陽臺之下旦早視之果如其言故為立廟¶
　號朝雲焉其間首尾百六十里謂之巫峽蓋因山為¶
<pb:KR2k0058_SBCK_034-3b>¶
　名也自三峽七百里中兩岸連山略無闕處重巖疊¶
　嶂隠天蔽日自非停午夜分不見曦月至于夏水襄¶
　陵沿泝阻絶或王命急宣(脱或字/案近刻)有時朝發白帝暮¶
　到江陵其間千二百里雖乘奔御風不以疾也春冬¶
　之時則素湍綠潭迴淸倒影絶巘多生怪柏(刻訛作/案怪近)¶
(檉)懸泉瀑布飛漱其間淸榮峻茂良多趣味每至晴¶
　初霜旦林寒澗肅常有高猿長嘯屬引淒異(刻作屢/案屬近)¶
　空谷&KR0019;響哀轉久絶故漁者歌曰巴東三峽巫峽長¶
　猿鳴三聲淚沾裳江水又東逕石門灘(本及近刻竝/案此八字原)¶
<pb:KR2k0058_SBCK_034-4a>¶
(經/訛作)灘北岸有山山上合下開洞逹東西縁江步路¶
　所由劉備為陸遜所破走逕此門追者甚急備乃燒¶
　鎧㫁道孫桓為遜前驅奮不顧命斬上夔道截其要¶
　徑備踰山越險僅乃得免忿恚而歎曰吾昔至京桓¶
　尚小兒而今迫孤乃至于此遂發憤而薨矣¶
又東過秭歸縣之南¶
　縣故歸鄉地理志曰歸子國也樂緯曰昔歸典叶聲¶
　律宋忠曰歸即夔歸鄉蓋夔鄉矣古楚之嫡嗣有熊¶
　摯者以廢疾不立而居于夔為楚附庸後王命為夔¶
<pb:KR2k0058_SBCK_034-4b>¶
　子春秋僖公二十六年楚以其不祀滅之者也袁山¶
　松曰屈原有賢姊聞原放逐亦來歸喻令自寛全鄉¶
　人冀其見從因名曰秭歸即離騷所謂女嬃嬋媛以¶
　詈余也縣城東北依山即坂周迴二里高一丈五尺¶
　南臨大江古老相傳謂之劉備城蓋備征呉所築也¶
　縣東北數十里有屈原舊田宅雖畦堰縻漫猶保屈¶
　田之稱也縣北一百六十里有屈原故宅累石為室¶
　基名其地曰樂平里宅之東北六十里有女嬃廟擣¶
　衣石猶存故宜都記曰秭歸蓋楚子熊繹之始國而¶
<pb:KR2k0058_SBCK_034-5a>¶
　屈原之鄉里也原田宅于今具存(訛作屈原宅/案原田宅近刻)指¶
　謂此也江水又東逕一城北(竝訛作經又近刻脱一/案此八字原本及近刻)¶
(字)其城憑嶺作固二百一十步夾溪臨谷據山枕江¶
　北對丹陽城城據山跨阜周八里二百八十步東北¶
　兩面悉臨絶澗西帶亭下溪南枕大江險峭壁立信¶
　天固也楚子熊繹始封丹陽之所都也地理志以為¶
　呉之丹陽(刻衍子字/案呉下近)論者云尋呉楚悠隔繿縷荆山¶
　無容遠在呉境是為非也又楚之先王陵墓在其間¶
(訛作子/案近刻之)蓋為徴矣江水又東南逕夔城南(字原本/案此九)¶
<pb:KR2k0058_SBCK_034-5b>¶
(訛作經/及近刻竝)跨據川阜周迴一里百一十八步西北背¶
　枕深谷東帶鄉口溪(作皆脱口字/案背近刻訛)南側大江城内西¶
　北角有金城東北角有圓土獄西南角有石井口徑¶
　五尺熊摰始治巫城後疾移此蓋夔徙也春秋左傳¶
　僖公二十六年楚令尹子玉城夔者也服䖍曰在巫¶
　之陽秭歸歸鄉矣江水又東逕歸鄉縣故城北(十一/案此)¶
(刻竝訛作經/字原本及近)袁山松曰父老傳言原既流放忽然蹔¶
　歸(刻作暫/案蹔近)鄉人喜悦因名曰歸鄉抑其山秀水淸故¶
　岀儁異地險流疾故其性亦隘詩云惟岳降神生甫¶
<pb:KR2k0058_SBCK_034-6a>¶
　及申信與余謂山松此言可謂因事而立證恐非名¶
　縣之本旨矣縣城南面重嶺北背大江東帶鄉口溪¶
　溪源岀縣東南數百里西北入縣逕狗峽西峽崖龕¶
　中石&KR0046;起有狗形形狀具足故以狗名峽鄉口溪又¶
　西北逕縣下入江謂之鄉口也江水又東逕信陵縣¶
　南(近刻竝訛作經/案此九字原本及)臨大江東傍深溪溪源北發梁¶
　州上庸縣界南流逕縣下而注于大江也¶
又東過夷陵縣南(竝衍江水二字今改正/案又東上原本及近刻)¶
　江水自建平至東界峽盛&KR0042;之謂之空泠峽(近刻脱/案謂之)¶
<pb:KR2k0058_SBCK_034-6b>¶
(字/之)峽甚高峻即宜都建平二郡界也其間遠望勢交¶
　嶺表(脱勢字/案近刻)有五六峰參差互岀上有竒石如二人¶
　像攘袂相對俗傳兩郡督郵爭界于此宜都督郵厥¶
　勢小東傾議者以為不如也江水歴峽東逕宜昌縣¶
　之插竈下(刻竝訛作經插訛作埵/案此十三字原本及近)江之左岸絶岸壁¶
　立數百丈飛鳥所不能棲有一火燼(訛作爐/案近刻)插在崖¶
　間望見可長數尺父老傳言昔洪水之時人薄舟崖¶
　側以餘燼插之巖側至今猶存故先後相承謂之插¶
　竈也江水又東逕流頭灘(原本及近刻竝訛作經/案近刻脱逕字又此八字)¶
<pb:KR2k0058_SBCK_034-7a>¶
　其水竝峻激奔暴(刻作浚/案峻近)魚鼈所不能游行者常苦¶
　之其歌曰灘頭白勃堅相持倐忽淪没别無期袁山¶
　松曰自蜀至此五千餘里下水五日上水百日也江¶
　水又東逕宜昌縣北(近刻竝訛作經/案此九字原本及)分夷道佷山¶
　所立也(訛作狼/案佷近刻)縣治江之南岸北枕大江與夷陵¶
　對界宜都記曰渡流頭灘十里便得宜昌縣江水又¶
　東逕狼尾灘而歴入灘(及近刻竝訛作經/案此十二字原本)袁山松曰¶
　二灘相去二里人灘水至峻峭南岸有靑石夏没冬¶
　岀其石嶔崟數十步中悉作人面形或大或小其分¶
<pb:KR2k0058_SBCK_034-7b>¶
　明者鬚髪皆具因名曰人灘也江水又東逕黄牛山¶
　下(八字訛作經下字仍屬注文/案此九字原本及近刻竝截上)有灘名曰黄牛灘¶
　南岸重嶺疊起最外髙崖間有石色(脱石字/案近刻)如人負¶
　刀牽牛入黑牛黄成就分明既人跡所絶莫得究焉¶
　此巖既高加以江湍紆&KR0158;(脱以字/案近刻)雖途逕信㝛猶望¶
　見此物故行者謠曰朝發黄牛暮㝛黄牛三朝三暮¶
　黄牛如故(此八字/案近刻脱)言水路紆深(訛作行/案紆近刻)&KR0158;望如¶
　一矣江水又東逕西陵峽(近刻竝訛作經/案此八字原本及)宜都記¶
　曰自黄牛灘東入西陵界至峽口百許里山水紆曲¶
<pb:KR2k0058_SBCK_034-8a>¶
　而兩岸高山重障非日中夜半不見日月絶壁或千¶
　許丈其石彩色形容多所像類林木高茂略盡冬春¶
　猿鳴至淸山谷傳響泠泠不絶所謂三峽此其一也¶
　山松言常聞峽中水疾書記及口傳悉以臨懼相戒¶
　曽無稱有山水之美也及余來踐躋此境(訛作意/案近刻)既¶
　至欣然始信耳聞之不如親見矣(訛在耳聞上/案之字近刻)其疊¶
　崿秀峰奇構異形固難以辭敘林木蕭森離離蔚蔚¶
　乃在霞氣之表仰矚俯映彌習彌佳流連信㝛不覺¶
　忘返目所履歴未嘗有也既自欣得此奇觀山水有¶
<pb:KR2k0058_SBCK_034-8b>¶
　靈亦當驚知己于千古矣江水歴禹㫁江南(字原本/案此七)¶
(作經下一字仍屬注文/及近刻竝截上六字訛)峽北有七谷村(訛作北/案七近刻)兩¶
　山間有水清深潭而不流又耆舊傳言昔是大江及¶
　禹治水此江小不足瀉水禹更開今峽口水勢并衝¶
　此江遂絶于今謂之㫁江也江水岀峽東南流逕故¶
　城洲(及近刻竝訛作經/案此十一字原本)洲附北岸洲頭曰郭洲長二¶
　里廣一里上有步闡故城方圓稱洲周迴略滿故城¶
　洲上城周五里(脱五字/案近刻)呉西陵督步隲所築也孫皓¶
　鳳凰元年騭息闡復為西陵督據此城降晉晉遣太¶
<pb:KR2k0058_SBCK_034-9a>¶
　傅羊祜接援(一晉字/案近刻脱)未至為陸抗所䧟也江水又¶
　東逕故城北(近刻竝訛作經/案此八字原本及)所謂陸抗城也城即¶
　山為墉四面天險(訛作大/案天近刻)江南岸有山孤秀從江¶
　中仰望壁立峻絶袁山松為郡嘗登之矚望焉故其¶
　記云今自山南上至其嶺嶺容十許人四面望諸山¶
　略盡其勢俯臨大江如縈帶焉視舟如鳧鴈矣北對¶
　夷陵縣之故城城南臨大江秦令白起伐楚三戰而¶
　燒夷陵者也應劭曰夷山在西北蓋因山以名縣也¶
　王莽改曰居利呉黄武元年更名西陵也後復曰夷¶
<pb:KR2k0058_SBCK_034-9b>¶
　陵(脱曰字/案近刻)縣北三十里有石穴名曰馬穿嘗有白馬¶
　岀穴(刻衍食字/案此下近)人逐之入穴潛行岀漢中漢中人失¶
　馬亦嘗岀此穴相去數千里袁山松言江北多連山¶
　登之望江南諸山數十百重莫識其名高者千仞多¶
　奇形異勢自非煙褰雨霽不辨見此遠山矣余嘗往¶
　返十許過正可再見遠峰耳江水又東逕白鹿巖(此/案)¶
(刻竝訛作經/八字原本及近)沿江有峻壁百餘丈猨所不能遊有¶
　一白鹿陵峭登崕乗巖而上故世名此巖為白鹿巖¶
(作云/案近刻)江水又東歴荆門虎牙之間(門又此十一字/案近刻間訛作)¶
<pb:KR2k0058_SBCK_034-10a>¶
(竝訛作經/原本及近刻)荆門在南上合下開闇徹山南有門像¶
　虎牙在北(訛作此/案近刻)石壁色紅間有白文類牙形竝以¶
　物像受名此二山(訛作三/案二近刻)楚之西塞也水勢急峻¶
　故郭景純江賦曰虎牙桀豎以屹崒荆門闕竦而盤¶
　薄圓淵九迴以懸騰湓流雷呴而電激者也漢建武¶
　十一年公孫述遣其大司徒任滿翼江王田戎將兵¶
　數萬(脱數字/案近刻)據險爲浮橋横江以絶水路營壘跨山¶
　以塞陸道光武遣呉漢岑彭將六萬人擊荆門漢等¶
　率舟師攻之直衝浮橋因風縱火遂斬滿等矣¶
<pb:KR2k0058_SBCK_034-10b>¶
又東南過夷道縣北夷水從佷山縣南東北注之¶
　夷道縣漢武帝伐西南夷路由此岀故曰夷道矣王¶
　莽更名江南桓温父名彞改曰西道魏武分南郡置¶
　臨江郡(衍臨江二字/案魏武下近刻)劉備改曰宜都(脱改字/案近刻)郡治¶
　在縣東四百步故城呉丞相陸遜所築也為二江之¶
　㑹也北有湖里淵淵上橘柚蔽野桑麻闇日西望佷¶
　山諸嶺重峰疊秀青翠相臨時有丹霞白雲遊曳其¶
　上城東北有望堂地特峻下臨淸江遊矚之名處也¶
　縣北有女觀山厥處高顯回眺極目古老傳言昔有¶
<pb:KR2k0058_SBCK_034-11a>¶
　思婦夫官于蜀屢愆秋期(訛作歸/案秋近刻)登此山絶望憂¶
　感而死山木枯悴鞠為童枯鄉人哀之因名此山為¶
　女觀焉葬之山頂今孤墳尚存矣¶
又東過枝江縣南沮水從北來注之(及近刻竝訛入注/案此十四字原本)¶
(之下今改正/内接尚存矣)¶
　江水又東逕上明城北(近刻竝訛作經/案此九字原本及)晉大元中¶
　苻堅之冦荆州也刺史桓沖徙渡江南使劉波築之¶
　移州治此城(訛作城也/案此城近刻)其地夷敞北據大江江汜¶
　枝分東入大江縣治洲上故以枝江為稱地理志曰¶
<pb:KR2k0058_SBCK_034-11b>¶
　江沱岀西(江迤岀西南/案近刻訛作)東入江是也其地故羅國蓋¶
　羅徙也(其民古羅徙五字/案此九字近刻訛作)羅故居宜城西山楚文¶
　王又徙之于長沙今羅縣是矣縣西三里有津鄉津¶
　鄉里名也春秋莊公十九年巴人伐楚楚子禦之大¶
　敗于津(下衍鄉字/案近刻此)應劭曰南郡江陵有津鄉今則無¶
　聞矣郭仲産云尋楚禦巴人枝江是其塗便此津鄉¶
　殆即其地也(訛作縣/案殆近刻)盛&KR0042;之曰縣舊治沮中後移¶
　岀百里洲西去郡百六十里縣左右有數十洲槃布¶
　江中其百里洲最為大也中有桑田甘果(脱有字/案近刻)映¶
<pb:KR2k0058_SBCK_034-12a>¶
　江依洲自縣西至上明東及江津其中有九十九洲¶
　楚諺云洲不百(作洲下石/案近刻訛)故不岀王者桓&KR0007;有問鼎¶
　之志乃増一洲以充百數(訛作漕/案増近刻)僭號數旬宗滅¶
　身屠及其傾敗洲亦消毁今上在西忽有一洲自生¶
　沙流迴薄成不淹時其後未幾龍飛江漢矣縣東二¶
　里有縣人劉凝之故宅凝之字志安兄盛公高尚不¶
　仕凝之慕老萊嚴子陵之爲人立屋江湖非力不食¶
　妻梁州刺史郭詮女亦能安貧宋元嘉中夫妻&KR0046;于¶
　衡山終焉不返矣縣東北十里土臺北岸有迆洲長¶
<pb:KR2k0058_SBCK_034-12b>¶
　十餘里義熙初烈武王斬桓謙處(訛作武烈王/案烈武王近刻)縣¶
　東南二十里富城洲上有道士范儕精廬自言巴東¶
　人少遊荆土而多盤桓縣界惡衣麤食蕭散自得言¶
　來事多驗而辭不可詳人心欲見歘然而對貎言尋¶
　求終弗遇也雖逕跨諸洲而舟人未嘗見其濟渉也¶
　後東遊廣陵卒于彼土儕本無定止處(刻衍洲字/案本下近)㝛¶
　憩一小菴而已弟子慕之于其昔遊共立精舍以存¶
　其人縣有陳留王子香廟頌稱子香于漢和帝之時¶
(脱稱字/案近刻)岀為荆州刺史有惠政天子徴之道卒枝江¶
<pb:KR2k0058_SBCK_034-13a>¶
　亭中常有三白虎出入人間送喪踰境百姓追美甘¶
　棠以永元十八年立廟設祠刻石銘德號曰枝江白¶
　虎王君其子孫至今猶謂之為白虎王(訛作世令/案至今近刻)¶
　江水又東㑹沮口(近刻竝訛作經/案此七字原本及)楚昭王所謂(近/案)¶
(王字/刻脱)江漢沮漳楚之望也¶
又南過江陵縣南¶
　縣北有洲(訛作江/案北近刻)號曰枚迴洲江水自此兩分而¶
　為南北江也北江有故鄉洲元興之末桓&KR0007;西奔毛¶
　祐之與參軍費恬射&KR0007;于此洲&KR0007;子昇年六歲輒拔¶
<pb:KR2k0058_SBCK_034-13b>¶
　去之王韶之云(訛作昭/案韶近刻)&KR0007;之初奔也經日不得食¶
　左右進麤粥咽不下昇抱&KR0007;胷撫之&KR0007;悲不自勝至¶
　此益州都護馮遷斬&KR0007;于此洲斬昇于江陵矣下有¶
　龍洲洲東有寵洲二洲之間世擅多魚矣漁者投罟¶
　歴網往往絓絶(訛作繼/案絓近刻)有潛客泳而視之見水下¶
　有兩石牛嘗為罾害矣(訛作層/案罾近刻)故漁者莫不撃浪¶
　浮舟鼓枻而去矣(訛作柂/案枻近刻)其下謂之邴里洲洲有¶
　高沙湖湖東北有小水通江名曰曽口江水又東逕¶
　燕尾洲北(八字訛作經下一字仍屬注文/案此九字原本及近刻竝截上)合靈溪水¶
<pb:KR2k0058_SBCK_034-14a>¶
　水無泉源上承散水合承大溪南流注江江溪之㑹¶
　有靈溪戍背阿面江西帶靈溪故戍得其名矣江水¶
　東得馬牧口(近刻竝訛作經/案此七字原本及)江水㫁洲通㑹江水¶
　又東逕江陵縣故城南(及近刻竝訛作經/案此十一字原本)禹貢荆及¶
　衡陽惟荆州蓋即荆山之稱而制州名矣故楚也子¶
　革曰我先君僻處荆山以供王事遂遷紀郢今城楚¶
　船官地也春秋之渚宫矣秦昭襄王二十九年使白¶
　起拔鄢郢以漢南地而置南郡焉周書曰南國名也¶
　南氏有二臣力鈞勢敵競進爭權君弗能制南氏用¶
<pb:KR2k0058_SBCK_034-14b>¶
　分為二南國也按韓嬰敘詩云其地在南郡南陽之¶
　間呂氏春秋所謂禹自塗山巡省南土者也是郡取¶
　名焉後漢景帝以為臨江王榮國王坐侵廟壖地為¶
　宮(訛作垣/案壖近刻)被徴升車出北門而軸折父老竊流涕¶
　曰吾王不還矣自後北門不開蓋由榮非理終也漢¶
　景帝二年改為江陵縣王莽更名郡曰南順(脱郡曰/案近刻)¶
(字/二)縣曰江陸(訛作陵/案近刻)舊城關羽所築羽北圍曹仁呂¶
　䝉襲而據之羽曰此城吾所築不可攻也乃引而退¶
　杜元凱之攻江陵也城上人以瓠繫狗頸示之元凱¶
<pb:KR2k0058_SBCK_034-15a>¶
　病癭故也及城陷殺城中老小血流沾足論者以此¶
　薄之江陵城地東南傾故縁以金堤自靈溪始桓温¶
　令陳遵造遵善于方功使人打鼓遠聴之知地勢高¶
　下依傍創築畧無差矣城西有栖霞樓俯臨通隍吐¶
　納江流城南有馬牧城西側馬徑此洲始自枚迴下¶
　迄于此長七十餘里洲上有奉城故江津長所治舊¶
　主度州郡貢于洛陽因謂之奉城亦曰江津戍也戍¶
　南對馬頭岸昔陸抗屯此與羊祜相對大宏信義談¶
　者以為華元子反復見于今矣北對大岸謂之江津¶
<pb:KR2k0058_SBCK_034-15b>¶
　口故洲亦取名焉江大自此始也(訛作水/案大近刻)家語曰¶
　江水至江津非方舟避風不可涉也故郭景純云濟¶
　江津以起漲言其深廣也江水又東逕郢城南(八字/案此)¶
(竝訛作經/原本及近刻)子囊遺言所築城也地理志曰楚别邑¶
　故郢矣王莽以為郢亭城中有趙臺卿冢岐平生自¶
　所營也冢圖賔主之容用存情好敘其㝛尚矣江水¶
　又東得豫章口(近刻竝訛作經/案此八字原本及)夏水所通也西北¶
　有豫章岡蓋因岡而得名矣或言因楚王豫章臺名¶
　所未詳也¶
<pb:KR2k0058_SBCK_034-16a>¶
¶
水經注卷三十四¶
<pb:KR2k0058_SBCK_034-16b>¶
